<html devsite><head>
  <title>Sitenizi karantinaya alma</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>
<h3>İhtiyacınız olanlar:</h3>
<ul>
  <li>Web sunucunuzun sayfaları sunmasını engelleyebilme (alternatif olarak, seçenekleri
    barındırıcınızla tartışabilirsiniz). Sonraki adımlarda kısa sürelerle sitenizi tekrar
    çevrimiçi yapmanız gerekeceğine lütfen dikkat edin.</li>
  <li>Hesap yönetimi izinleri (hesabınızla ilgili tüm kullanıcıları görebilme, silebilme
    ve şifreleri değiştirebilme).</li>
</ul>
<div class="video-wrapper">
  <iframe class="devsite-embedded-youtube-video" data-video-id="StID0NXeycw" data-autohide="1" data-showinfo="0" frameborder="0" allowfullscreen>
  </iframe>
</div>
<h3>Sonraki işlemler:</h3>
<ol>
  <li>Kullanıcılara içerik sunmaması için <strong>sitenizi çevrimdışı yapın</strong>. Örneğin, web sunucunuzu durdurun
    veya web sitenizin DNS girişlerini farklı bir sunucudaki, 503 HTTP yanıt kodu
    kullanan statik bir sayfaya yönlendirin.
<p>Güvenliği ihlal edilmiş sitenin tamamını çevrimdışı yaparak, bilgisayar korsanının müdahalesine
  fazla maruz kalmadan yönetim görevlerini tamamlayabilirsiniz. Bu süre içinde zararlı kod
  veya spam içerikli dosyalar ziyaretçilerinize sunulmaz. Kurtarma işlemi sırasında sitenizi
  ara ara/geçici olarak çevrimdışı yapmanız, sitenizin gelecekte arama sonuçlarındaki sıralamasını etkilemez.</p>
      <ul>
        <li>Sitenizi nasıl çevrimdışı yapacağınızdan emin değilseniz barındırıcınızla iletişim
kurmak yararlı olur. Örneğin, barındırıcınız <em>saldırıya uğramış dizinlerinizin dışından</em>
    siteniz için 503 yanıtı yapılandırabilir (bu iyi bir seçenektir). Sitenizin durumunu
    kısa bir süre sonra test amacıyla çevrimiçi ve çevrimdışı arasında değiştireceğinizi
    barındırıcınıza bildirin. Bunu yapmak,
    sitenizi çevrimdışı yapma konusunda size en uygun self servis yöntemi sağlamalarına yardımcı olabilir.
        </li><li>Sitenizin 4xx veya 5xx
        <a href="https://en.wikipedia.org/wiki/List_of_HTTP_status_codes">HTTP durum kodu</a>
        döndürmesini sağlamak kullanıcılarınızı korumak için yeterli bir yöntem değildir. 404, 503 vb. yöntemler kullanılsa da kullanıcılarınıza
        zararlı içerikler sunulmaya devam edilebilir. <em>503 durum kodu sitenizin geçici olarak
        kapalı olduğunu belirten yararlı bir sinyaldir, ancak yanıt güvenliği ihlal edilmiş
        olan sunucunuzun/sitenizin dışından olmalıdır.</em>
        </li>
        <li>Bir <a href="/search/reference/robots_txt">robots.txt
        engelleme</a> dosyası kullanmak da yeterli olmaz, çünkü bu dosya sadece
        arama motoru tarayıcılarını engeller.
 Normal
         kullanıcılar zararlı içeriğe hâlâ erişebilir.</li>
      </ul>
  </li>
  <li>Henüz yapmadıysanız <strong>durumu bildirmek üzere barındırıcınızla iletişim kurun</strong>. Barındırıcınızın da
    güvenliği ihlal edilmişse, kendilerine durumu bildirmeniz, sorunun kapsamını anlamalarına
    yardımcı olabilir.</li>
  <li><strong>Tam bir kullanıcı hesabı yönetimi uygulayın</strong>.
    <ul>
      <li>Sitenizin kullanıcı hesaplarının listesini görüntüleyin ve bilgisayar korsanının yeni bir
        kullanıcı hesabı oluşturup oluşturmadığını kontrol edin. Yasal olmayan hesaplar
        oluşturulmuşsa, istenmeyen hesap adlarını daha sonra incelenmek üzere
        bir yere not edin. Ardından, bilgisayar korsanının gelecekte giriş yapmasını önlemek üzere hesapları silin.</li>
      <li>Tüm site kullanıcılarının ve hesaplarının şifrelerini değiştirin. Buna FTP, veritabanı erişimi,
        sistem yöneticileri ve içerik yönetimi sistemi (CMS) hesaplarına ait girişler de dahildir.</li>
    </ul>
  </li>
</ol>
 <h2>Sonraki adım</h2>
<p>Süreçte bir sonraki adım <a href="use_search_console">Search Console'u kullanma</a> işlemidir.</p>

</body></html>
