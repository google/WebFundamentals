<html devsite><head>
  <title>मुझे कैसे पता चलेगा कि मेरी साइट हैक कर ली गई है?</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>

<p>इन चरणों का पालन करें, अगर:</p>
<ul>
<li>Google ने आपको सूचित किया गया है कि आपकी साइट हैक कर ली गई है</li>
<li>आपको सर्च में एक चेतावनी दिखाई दे रही है कि आपकी साइट हैक कर ली गई है या उसके साथ छेड़छाड़ की गई है</li>
<li>आपको पक्के तौर पर पता नहीं है कि क्या वास्तव में आपकी साइट हैक की गई है</li>
</ul>

<p>अगर आपको पक्के तौर पर नहीं पता है कि आपकी साइट वास्तव में हैक की गई है या नहीं या अगर आपको लगता है कि
  आपकी साइट को गलत तरीके से फ़्लैग किया गया था, तो <a href="https://www.google.com/webmasters/tools/home">
  Search Console</a> में अपनी साइट को पंजीकृत करके शुरू करें. Search Console के
  <a href="https://www.google.com/webmasters/tools/manual-action">मानवीय कार्यवाही</a> या
  <a href="https://www.google.com/webmasters/tools/security-issues">सुरक्षा समस्याएं</a>
  अनुभाग पर जाएं और यूआरएल के उदाहरण देखें, जहां Google ने इस बात का पता लगाया है कि
  आपकी साइट हैक कर ली गई है या नहीं.</p>

<p>अगर आप Search Console में दिए गए यूआरएल पर हैक की गई सामग्री नहीं देख पा रहे हैं, तो हो सकता है कि
   हैक की गई सामग्री में
  <a href="//support.google.com/webmasters/answer/66355">क्लोकिंग</a> के नाम से जानी वाली किसी तकनीक का इस्तेमाल किया जा रहा हो.
  क्लोकिंग विभिन्न प्रकार के उपयोगकर्ताओं को विभिन्न प्रकार की सामग्री दिखाकर
  किसी साइट को साफ़ करना अधिक कठिन बना देता है. उदाहरण के लिए, जब आप अपनी साइट पर www.example.com/cheap-drugs
  जैसे किसी पेज पर जाते हैं, तो आपको बिना किसी सामग्री वाला कोई पेज दिखाई दे सकता है. इससे आपको विश्वास हो सकता है कि
  आपकी साइट पर हैक की गई सामग्री मौजूद नहीं है. हालांकि, जब Google जैसा कोई सर्च इंजन
   www.example.com/cheap-drugs को एक्सेस करता है, तो इसमें स्पैमयुक्त शब्द और लिंक दिखाई देंगे.</p>

<p>क्लोकिंग की जांच करने के लिए,
  <a href="https://support.google.com/webmasters/troubleshooter/6155978">
    हैक की गई साइटों के लिए समस्यानिवारक</a> का इस्तेमाल करें. समस्यानिवारक आपको
  <code>site:</code> खोज ऑपरेटर और
  <a href="https://www.google.com/webmasters/tools/googlebot-fetch">Google के रूप में लाएं</a> जैसे कुछ टूल
  से परिचित कराएगा जो किसी भी हैक की गई सामग्री को उजागर करने में आपकी सहायता करेंगे.</p>

<p>अपने पेज की दो बार जांच कर लेने के बाद, अगर आपको अभी भी लगता है कि आपकी
  साइट को गलत तरीके से फ़्लैग किया गया था, तो कृपया <a href="https://productforums.google.com/forum/#!forum/webmasters">
  वेबमास्टर सहायता फ़ोरम</a> में पोस्ट करें. अन्यथा, अपनी साइट को साफ़ करने के लिए हमारी
  <a href="https://www.google.com/webmasters/hacked/">हैक की गई साइट के लिए वेबमास्टर सहायता मार्गदर्शिका</a>
  का पालन करें.</p>

</body></html>
