<html devsite><head>
<title>Poproś o sprawdzenie witryny</title>
<meta name="project_path" value="/web/fundamentals/_project.yaml"/>
<meta name="book_path" value="/web/fundamentals/_book.yaml"/>
</head>
<body>
<p>Jeśli chcesz, by przestało się wyświetlać ostrzeżenie o tym, że strona lub witryna może zagrażać użytkownikom lub wprowadzać ich w błąd, musisz poprosić zespół Google o jej sprawdzenie.</p>
<div class="video-wrapper">
  <iframe class="devsite-embedded-youtube-video" data-video-id="lc3UjnDcMxo" data-autohide="1" data-showinfo="0" frameborder="0" allowfullscreen> </iframe>
</div>
<h3>Czego potrzebujesz:</h3>
<ul>
  <li>Znajomości poleceń powłoki lub terminala.</li>
</ul>
<h3>Co musisz zrobić:</h3>
<h4>1. Warunki wstępne</h4>
<p>Zanim poprosisz o sprawdzenie, upewnij się, że zostały wykonane te czynności:</p>
<ul>
  <li>weryfikacja własności witryny w Search Console,</li>
  <li>oczyszczenie witryny ze zmian wprowadzonych przez hakera,</li>
  <li>usunięcie luki w zabezpieczeniach,</li>
  <li>przełączenie oczyszczonej witryny w tryb online.</li>
</ul>
<h4>2. Dokładnie sprawdź, czy strony są dostępne i oczyszczone</h4>
<p>Na wszelki wypadek użyj narzędzia Wget lub cURL, by przejrzeć strony witryny, w tym stronę główną oraz te zmienione przez hakera, które teraz powinny być już oczyszczone. Jeśli nie znajdziesz na nich szkodliwych treści i będziesz mieć pewność, że to samo dotyczy pozostałych stron w witrynie, możesz poprosić o jej sprawdzenie.</p>
  <p><strong>Ważne:</strong> Twoje strony muszą być dostępne do indeksowania przez Googlebota, by mógł sprawdzić, czy są oczyszczone. Upewnij się, że nie są one blokowane przed dostępem robotów oraz że indeksowanie nie jest blokowane za pomocą poleceń lub metatagów „noindex”.</p>
<h4 id="request_review">3. Poproś o sprawdzenie witryny</h4>
<p>Przed zgłoszeniem prośby o sprawdzenie upewnij się, że problem został faktycznie rozwiązany. Jeśli problem wciąż istnieje, zgłoszenie tylko wydłuży okres, przez który witryna będzie oznaczona jako niebezpieczna.</p>
<ul>
  <li><strong>Wyłudzanie informacji</strong>
    <ol>
      <li>Prześlij prośbę o sprawdzenie, korzystając z formularza na stronie <a href="https://www.google.com/safebrowsing/report_error/">google.com/safebrowsing/report_error/</a>.
        To pozwoli usunąć z oczyszczonych stron ostrzeżenia o wyłudzaniu informacji. Właściciele witryn, którzy uważają, że ich strona została nieprawidłowo oznaczona jako wyłudzająca informacje, mogą również użyć tego formularza, by to zgłosić.</li>
    </ol>
  </li>
  <li><strong>Złośliwe oprogramowanie lub spam</strong>
    <ol>
      <li>Otwórz raport <a href="https://www.google.com/webmasters/tools/security-issues" target="new"><strong>Problemy dotyczące bezpieczeństwa</strong></a> w Search Console. Prawdopodobnie będzie on wciąż zawierał te same ostrzeżenia i przykładowe zainfekowane adresy URL co wcześniej.</li>
      <li>Jeśli uważasz, że wymienione przykładowe strony są już oczyszczone, wybierz opcję <strong>Poproś o sprawdzenie</strong>. Aby sprawdzić witrynę, potrzebujemy dokładniejszych informacji o tym, jak udało się usunąć szkody wyrządzone przez hakera. Przy każdej kategorii ze strony Problemy dotyczące bezpieczeństwa możesz opisać jednym zdaniem, jak witryna została oczyszczona (np. „W przypadku stron zaatakowanych metodą wstrzykiwania zawartości usunąłem spamerskie treści i zaktualizowałem przestarzałą wtyczkę, by załatać lukę w zabezpieczeniach”).</li>
    </ol>
  </li>
</ul>
<h4>4. Poczekaj na rozpatrzenie prośby</h4>
<ul>
  <li><strong>Czas sprawdzania witryny ze złośliwym oprogramowaniem:</strong> sprawdzenie witryny zainfekowanej złośliwym oprogramowaniem trwa kilka dni. Po jego zakończeniu naszą odpowiedź znajdziesz w sekcji <strong>Wiadomości</strong> w Search Console.</li>
  <li><strong>Czas sprawdzania witryny ze spamem:</strong> sprawdzenie witryny, w której haker umieścił spam, może zająć nawet kilka tygodni. Przyczyną jest to, że może być konieczna ręczna kontrola lub całkowite przetworzenie zaatakowanych stron. Jeśli witryna zostanie zatwierdzona, kategorie ataków i przykładowe zaatakowane adresy URL znikną ze strony Problemy dotyczące bezpieczeństwa. </li>
  <li><strong>Czas sprawdzania witryny wyłudzającej informacje:</strong> sprawdzenie witryny wyłudzającej informacje trwa mniej więcej 1 dzień. Jeśli wynik będzie pozytywny, wyświetlane użytkownikom ostrzeżenie o wyłudzaniu informacji zostanie usunięte i strona znowu będzie mogła osiągnąć lepszą pozycję w wynikach wyszukiwania.</li>
</ul>
<p>Gdy zespół Google stwierdzi, że witryna jest oczyszczona, ostrzeżenia w przeglądarkach i wynikach wyszukiwania powinny zniknąć w ciągu 72 godzin.</p>
<p>Jeśli zespół Google uzna, że problem nie został rozwiązany, w raporcie Problemy dotyczące bezpieczeństwa dostępnym w Search Console pojawi się więcej przykładowych zainfekowanych adresów URL, co powinno pomóc w czyszczeniu witryny.
  Ostrzeżenia o złośliwym oprogramowaniu lub spamie pozostaną w wynikach wyszukiwania lub przeglądarkach, by chronić użytkowników.</p>
<h4>Czynności końcowe</h4>
<ul>
  <li><strong>Po zatwierdzeniu witryny</strong> upewnij się, że działa ona zgodnie z oczekiwaniami – strony wczytują się poprawnie, a linki można kliknąć. Wszystkich właścicieli witryn zachęcamy, by zadbali o bezpieczeństwo swojej witryny, wdrażając plan zarządzania i zabezpieczeń opracowany na etapie – <a href="clean_site">Oczyść i zabezpiecz witrynę</a>. Więcej informacji znajdziesz w tych materiałach przygotowanych przez <a href="https://www.stopbadware.org">StopBadware</a>:
    <ul>
      <li><a href="https://www.stopbadware.org/prevent-badware-basics">Preventing badware: basics (Przeciwdziałanie szkodliwemu oprogramowaniu: podstawy)</a></li>
      <li><a href="https://www.stopbadware.org/hacked-sites-resources">Additional resources: hacked sites (Materiały dodatkowe: witryny zaatakowane przez hakerów)</a></li>
    </ul>
  </li>
  <li><strong>Jeśli witryna nie została zatwierdzona</strong>, ponownie poszukaj w <a href="hacked_with_malware">niej złośliwego oprogramowania</a>, <a href="hacked_with_spam">spamu</a> i wszelkich zmian lub nowych plików dodanych przez hakera. Możesz też poprosić o dodatkową pomoc <a href="support_team">znalezionych wcześniej specjalistów</a>.</li>
</ul>

</body></html>
