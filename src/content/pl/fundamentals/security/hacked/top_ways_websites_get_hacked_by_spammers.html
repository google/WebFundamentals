<html devsite><head>
  <title>Najczęściej spotykane ataki spamerskie</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
<meta name="devsite_continuous_localization_fp" value="9zItsxS/fL9X/nV/RwRY/vxANYcQNA3KoE+YsYU0AtWHaYTDuDS8VMrRRGtvrq7FMcXWQdN5Hd3JAPNLQcUKril0ujkfrC/WCkVnHV2soTDmc2ORF1Lkt+7NCiGHaIhRh2JUKRR0pmqTL220uNkfsc838Y4Gpr0QFRjk8ksx2sc="></meta><meta name="devsite_continuous_localization_translatable_html_file_type" value="source"></meta></head>

<body>
<p>Zrozumienie, jak doszło do naruszenia witryny, stanowi ważny element jej ochrony. W tym artykule znajdziesz informacje o niektórych lukach w zabezpieczeniach, które mogą ułatwić atak na Twoją witrynę.</p>

    <h2>Przejęte hasła</h2>
<p>Hakerzy mogą posługiwać się technikami odgadywania haseł i próbować użyć różnych ciągów znaków, aż trafią na właściwy. Ataki polegające na odgadnięciu hasła mogą polegać na wpisywaniu powszechnie stosowanych haseł lub losowych kombinacji liter i cyfr do chwili odkrycia hasła.
   Aby do tego nie dopuścić, utwórz silne hasło, które trudno będzie odgadnąć.
   <a href="https://support.google.com/accounts/answer/32040" l10n-encrypted-href="PUOk06V/bRLmdopV/wSCnkkCfIu7sCbUls/iCrWrRlwtKD7X+LQoliQ3R5q6BgM3JMvPx64R34Rzm9AG5IWykA==">Wskazówki na temat tworzenia silnego hasła</a> znajdziesz w Centrum pomocy Google.</p>

<p>Musisz zapamiętać dwie ważne zasady. Po pierwsze, nie stosuj tych samych haseł w różnych usługach. Gdy hakerzy odkryją działającą kombinację nazwy użytkownika i hasła, spróbują jej użyć w tylu usługach, w ilu tylko zdołają.
  Jeśli więc użyjesz różnych haseł w poszczególnych usługach, ochronisz pozostałe konta w innych miejscach.</p>

<p>Po drugie, jeśli tylko możesz, korzystaj z uwierzytelniania dwuskładnikowego, np. <a href="https://www.google.com/landing/2step/" l10n-encrypted-href="pyyfMXvZENy75E/2vywa8JmZYYtAdDjPTefDHHQyT1nxc28SLLGdF5SejxVMBGG0">weryfikacji dwuetapowej w Google</a>. Ta metoda pozwala uzyskać drugą warstwę danych uwierzytelniających logowanie, zwykle w postaci kodu przesyłanego SMS-em lub kodu PIN generowanego dynamicznie w inny sposób. Utrudnia to hakerom dostęp do konta przy pomocy skradzionego hasła. Niektóre systemy CMS oferują wskazówki dotyczące konfigurowania uwierzytelniania dwuskładnikowego. Więcej informacji znajdziesz np. w dokumentacji systemów <a href="https://docs.joomla.org/J3.x:Two_Factor_Authentication" l10n-encrypted-href="glT/uv7x/xTfB7pJVh6/sanzoyv6n9NsKZNFKjvLxzww8ChbysK9ugRJaWk119QiorChdJArL3HyrwYjcdJreA==">Joomla!</a>, <a href="https://codex.wordpress.org/Two_Step_Authentication" l10n-encrypted-href="xa6/TlZ/be6PkfmUSgvbQDRQy6HTqvZI/qXrac1BQEkp1emfq+OONcQ7OzAz5+8BZ0lJVLgkuxbrZuca+oAOCg==">WordPress</a> lub <a href="https://www.drupal.org/project/tfa" l10n-encrypted-href="DqO1CNU8DNKESLi7tYKuiWsZMbSsRVdCkmwmMfDONH3Gh4U25ylCwrIOz14uXUZn">Drupal</a>.</p>

    <h2>Brak aktualizacji zabezpieczeń</h2>
<p>Oprogramowanie w starszej wersji może mieć groźne luki w zabezpieczeniach, które ułatwią hakerom zaatakowanie całej witryny. Hakerzy aktywnie szukają starego oprogramowania z lukami. Ignorowanie luk w witrynie zwiększa niebezpieczeństwo.</p>

<p><b>Uwaga:</b> aby usuwać luki w zabezpieczeniach, trzeba okresowo sprawdzać aktualizacje oprogramowania.
  Jeszcze lepiej jest ustawić automatyczne aktualizowanie oprogramowania, jeśli tylko jest to możliwe, i subskrybować powiadomienia na temat bezpieczeństwa używanego aktywnie oprogramowania.</p>

<p>Przykłady oprogramowania, które warto regularnie aktualizować:</p>
<ul>
  <li>Oprogramowanie serwerów WWW, jeśli masz własne.</li>
  <li>System zarządzania treścią. Przykład: aktualizacje bezpieczeństwa w systemach <a href="https://wordpress.org/news/category/security/" l10n-encrypted-href="W+9PxfeRyWb/RzbKS6a0sLxh9UnE0mkXXvvktk1Dxe1RNObDS28WP/zNormWufvFqvP4zdF86Pqj1NbCoHpRoQ==">Wordpress</a>, <a href="https://www.drupal.org/security" l10n-encrypted-href="ce91eMLVR+A4rhrrOr4rbSfTTkV/xGd2qLdiFF0fAgkuIpAt8qN4rd7/Y0xv3gnm">Drupal</a> i <a href="https://developer.joomla.org/security-centre.html" l10n-encrypted-href="r9wGZnZ5gWTdBk9DubOim4ZndVF978w0JzgzHtbJoLMGMY2rSgOaHEHaNq9eE5zraort4qj/MEcLxlAk3CkpBw==">Joomla!</a>.</li>
  <li>Wszystkie wtyczki i dodatki w witrynie.</li>
</ul>

  <h2>Niezabezpieczone motywy i wtyczki</h2>
<p>Wtyczki i motywy stanowią cenne uzupełnienie funkcji systemu CMS.
  Jednak nieaktualne lub bez poprawek mogą być groźną luką w zabezpieczeniach witryny. Jeśli używasz w witrynie motywów lub wtyczek, pamiętaj, by zawsze były aktualne. Motywy i wtyczki, którymi deweloperzy już się nie zajmują, po prostu usuń.</p>

<p>Uważaj szczególnie na darmowe wtyczki i motywy z niezaufanych witryn.
  Hakerzy często dodają złośliwy kod do darmowych wersji płatnych wtyczek i motywów. Jeśli usuwasz wtyczkę, pamiętaj, by usunąć wszystkie jej pliki z serwera, a nie tylko ją wyłączyć.</p>

    <h2>Inżynieria społeczna</h2>
<p><a href="https://pl.wikipedia.org/wiki/In%C5%BCynieria_spo%C5%82eczna_(informatyka)" l10n-encrypted-href="GNl3mBL0HYVq6mbgtcZZBAOrZfK8qSBsW73e1nANJzDhdag+xA68+MwQ16jfZc75PDy3vtY3O31aYZLUJFuYjA==">Inżynieria społeczna</a> oznacza wykorzystywanie natury ludzkiej do obchodzenia zaawansowanej infrastruktury zabezpieczeń. W takich atakach autoryzowani użytkownicy są nakłaniani do przekazywania poufnych danych, np. haseł. Formą inżynierii społecznej jest wyłudzanie informacji. Podczas próby takiego wyłudzenia haker, podszywając się pod wiarygodną organizację, wysyła e-maila z prośbą o poufne dane.</p>

<p><b>Uwaga:</b> według <a href="https://research.google.com/pubs/pub43469.html">danych z badań Google nad inżynierią społeczną</a> niektóre z najskuteczniejszych kampanii wyłudzania informacji odnoszą sukces aż w 45% przypadków.</p>

<p>Pamiętaj, by nigdy nie podawać żadnych poufnych danych (np. haseł, numerów kart kredytowych, danych bankowych, a nawet daty urodzenia), jeśli nie masz pewności, kto o nie prosi. Jeśli Twoją witryną zarządza kilka osób, zastanów się nad szkoleniem, które uświadomiłoby im ryzyko ataków metodami opartymi na inżynierii społecznej. W Centrum pomocy Gmaila znajdziesz <a href="https://support.google.com/mail/answer/8253" l10n-encrypted-href="Qxy7djzLrQDlRvlnztgY6uGsVVamVB4dakLBAujPCV5MZGYTR6r2uoEtKSMEEuiF">podstawowe wskazówki dotyczące ochrony przed wyłudzeniem informacji</a>.</p>

    <h2>Luki w polityce bezpieczeństwa</h2>
<p>Jeśli jesteś administratorem systemu lub prowadzisz własną witrynę, pamiętaj, że niedopracowana polityka bezpieczeństwa może ułatwić hakerom atak. Oto kilka przykładów:</p>
  <ul>
    <li>Umożliwianie użytkownikom tworzenie słabych haseł.</li>
    <li>Przekazywanie dostępu administracyjnego użytkownikom, którzy go nie potrzebują.</li>
    <li>Niekorzystanie w witrynie z protokołu HTTPS i umożliwienie logowania za pomocą HTTP.</li>
    <li>Umożliwienie przesyłania plików od nieuwierzytelnionych użytkowników lub bez sprawdzenia typu.</li>
  </ul>

<p>Kilka podstawowych wskazówek na temat ochrony witryny:</p>
  <ul>
    <li>Upewnij się, że konfiguracja witryny jest bezpieczna, a zbędne usługi są wyłączone.</li>
    <li>Zweryfikuj kontrolę dostępu i uprawnienia użytkowników.</li>
    <li>Stosuj szyfrowanie na stronach z poufnymi informacjami, na przykład na stronach logowania.</li>
    <li>Regularnie sprawdzaj dzienniki pod kątem podejrzanej aktywności.</li>
  </ul>


    <h2>Wyciek danych</h2>
<p>Dane mogą wyciec, jeśli nieprawidłowa konfiguracja spowoduje ich publiczne udostępnienie po przesłaniu. Na przykład obsługa błędów oraz wiadomości w aplikacji internetowej może doprowadzić do wycieku informacji o konfiguracji w nieobsługiwanym komunikacie o błędzie. Posługując się metodą nazywaną <a href="https://pl.wikipedia.org/wiki/Google_hacking" l10n-encrypted-href="FDZcx272AJOi7Y9OblQ6JQOrZfK8qSBsW73e1nANJzCd/pbaXyxvswzDfzJkDrry">dorkingiem</a>, hakerzy mogą znaleźć takie dane za pomocą wyszukiwarki.</p>

<p>Upewnij się, że witryna nie ujawnia nieupoważnionym użytkownikom poufnych danych. Przeprowadzaj okresowe kontrole, a poufne dane powierzaj tylko zaufanym podmiotom, stosując odpowiednią politykę bezpieczeństwa. Jeśli odkryjesz, że w witrynie wyświetlane są poufne informacje, które powinny natychmiast zniknąć z wyników wyszukiwania Google, możesz usunąć z wyszukiwarki poszczególne adresy URL za pomocą <a href="https://www.google.com/webmasters/tools/removals" l10n-encrypted-href="8XmwXx73jEjMr74g6qSO7wSJUyK0ahq5p2Xo+yKO2LCb6sVoHIw/dbKYlYNpC3bE6alqqczRgjG7j5E4wpj/eg==">narzędzia do usuwania adresów URL</a>.</p>


</body></html>
