<html devsite><head>
  <title>ทำความสะอาดและดูแลรักษาไซต์</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>
<h3>คุณจะต้องมีสิ่งต่อไปนี้</h3>

<ul>
  <li>สิทธิ์เข้าถึงเซิร์ฟเวอร์ของไซต์ ไม่ว่าจะเป็นเว็บ ฐานข้อมูล หรือไฟล์ ในระดับผู้ดูแลระบบผ่านทาง Shell/เทอร์มินัล</li>
  <li>ความรู้เกี่ยวกับคำสั่ง Shell/เทอร์มินัล</li>
  <li>ความเข้าใจเกี่ยวกับโค้ด (เช่น PHP หรือ JavaScript)</li>
  <li>พื้นที่จัดเก็บข้อมูลเพื่อสร้างข้อมูลสำรองของไซต์ (รวมถึงไฟล์ ฐานข้อมูล รูปภาพ ฯลฯ)</li>
</ul>
    <div class="video-wrapper">
      <iframe class="devsite-embedded-youtube-video" data-video-id="OAvydrgDa6Q" data-autohide="1" data-showinfo="0" frameborder="0" allowfullscreen>
      </iframe>
    </div>

<h3>สิ่งที่ต้องดำเนินการต่อไป</h3>

<p>เราจะดำเนินการหลายอย่างด้วยกันในขั้นตอนนี้ ดังนี้ </p>

<ul>
  <li>ค้นหาแหล่งข้อมูลเพิ่มเติมในกรณีที่คุณเชื่อว่าแฮ็กเกอร์ตั้งใจที่จะดูข้อมูลส่วนบุคคลของผู้ใช้ (ด้วยการใช้หน้าฟิชชิง เป็นต้น)</li>
  <li>เลือกใช้<a href="https://www.google.com/webmasters/tools/removals">นำ URL ออก</a>ใน Search Console เพื่อเร่งให้มีการนำ URL ใหม่ที่ไม่พึงประสงค์และปรากฏต่อผู้ใช้ออก ซึ่งแฮ็กเกอร์สร้าง URL เหล่านี้ขึ้นและคุณไม่ต้องการให้ปรากฏในผลการค้นหาของ Google</li>
  <li>เลือกใช้<a href="https://www.support.google.com/webmasters/answer/1352276">โปรแกรม Googlebot จำลอง</a>ใน Search Console เพื่อเร่งให้ Google ดำเนินการกับหน้าเว็บที่ปราศจากปัญหา ซึ่งก็คือหน้าเว็บใหม่หรือที่เพิ่งอัปเดต ที่คุณต้องการให้ปรากฏในผลการค้นหาของ Google</li>
  <li>ติดตั้งซอฟต์แวร์เวอร์ชันล่าสุดที่มีความปลอดภัยมากที่สุด</li>
  <li>นำแอปพลิเคชันหรือปลั๊กอินที่ไม่จำเป็นหรือไม่ได้ใช้ออก ซึ่งแอปหรือปลั๊กอินนี้อาจทำให้ไซต์มีความเสี่ยงมากขึ้นในอนาคต</li>
  <li>กู้คืนเนื้อหาที่ดีและลบเนื้อหาที่แฮ็กเกอร์สร้างขึ้น</li>
  <li>แก้ไขปัญหาที่เป็นต้นเหตุที่ทำให้เกิดช่องโหว่ที่แฮกเกอร์นำไปใช้ประโยชน์</li>
  <li>เปลี่ยนรหัสผ่านทั้งหมด</li>
  <li>วางแผนเพื่อให้ไซต์ของคุณมีความปลอดภัย</li>
</ul>

<h4>1. ค้นหาแหล่งข้อมูลสนับสนุนเมื่อต้องรับมือกับการสูญเสียข้อมูลที่เป็นความลับ อย่างเช่นในกรณีที่เกิดจากหน้าฟิชชิง</h4>

<p>ในกรณีที่มีการดูข้อมูลที่เป็นความลับของผู้ใช้จากไซต์ของคุณ (เช่น ในกรณีที่เป็นส่วนหนึ่งของการโจมตีฟิชชิง) คุณอาจต้องพิจารณาถึงความรับผิดชอบของธุรกิจ กฎข้อบังคับ หรือความรับผิดชอบทางกฎหมายก่อนที่จะเริ่มทำความสะอาดไซต์หรือลบไฟล์ใดๆ ในกรณีของฟิชชิง <a href="https://antiphishing.org">antiphishing.org</a> มีข้อมูลที่เป็นประโยชน์ เช่น เอกสารเกี่ยวกับ<a href="https://docs.apwg.org/reports/APWG_WTD_HackedWebsite.pdf">สิ่งที่ต้องดำเนินการเมื่อไซต์ของคุณถูกแฮ็กโดยผู้โจมตีที่ใช้วิธีการฟิชชิง</a></p>

<h4>2. เร่งให้มีการนำ URL ใหม่ที่แฮ็กเกอร์สร้างขึ้นออก</h4>

<p>หากแฮ็กเกอร์สร้าง URL ที่ปรากฏต่อผู้ใช้ขึ้นใหม่ทั้งหมด คุณสามารถนำหน้าเหล่านี้ออกจากผลการค้นหาของ Google ได้รวดเร็วขึ้นโดยใช้ฟีเจอร์<a href="https://www.google.com/webmasters/tools/removals">นำ URL ออก</a>ใน Search Console ซึ่งคุณจะเลือกทำขั้นตอนนี้หรือไม่ก็ได้ ถ้าคุณเพียงแค่ลบหน้าออกและกำหนดค่าเซิร์ฟเวอร์ให้แสดง<a href="https://www.support.google.com/webmasters/answer/40132">รหัสสถานะ 404</a> หน้าจะหลุดออกจากดัชนีของ Google ไปเองในที่สุด</p>

<ul>
  <li>การตัดสินใจว่าจะใช้ฟีเจอร์นำ URL ออกหรือไม่นั้นจะขึ้นอยู่กับจำนวนหน้าเว็บใหม่ที่ไม่พึงประสงค์ที่สร้างขึ้น (ถ้าหน้าเว็บมีจำนวนมาก อาจทำให้เกิดความยุ่งยากในการใส่ไว้ในรายการ URL ที่จะนำออก) รวมถึงความเสียหายที่หน้าเว็บเหล่านี้อาจก่อให้เกิดขึ้นกับผู้ใช้ ในการป้องกันไม่ให้หน้าเว็บที่ส่งไปใช้ฟีเจอร์นำ URL ออกปรากฏในผลการค้นหาอีก คุณจะต้องกำหนดค่าหน้าเว็บให้ตอบกลับด้วย "404 ไม่พบไฟล์" สำหรับ URL ที่ไม่พึงประสงค์/นำออกนั้นๆ ด้วย</li>
  <li>อย่าใช้เครื่องมือนี้ในการขอให้ลบหน้าเว็บที่ใช้งานได้เป็นปกติก่อนหน้านี้แต่ถูกแฮ็กเกอร์ทำให้เสียหาย เพราะคุณจะต้องการให้หน้าเว็บเหล่านี้ปรากฏในผลการค้นหาอีกครั้งหลังจากที่ทำความสะอาดแล้ว
    <em>ฟีเจอร์นำ URL ออกจะใช้กับหน้าเว็บที่คุณไม่ต้องการให้ปรากฏในผลการค้นหาเท่านั้น</em></li>
</ul>

<h4>3. เร่งให้ Google แสดงหน้าเว็บปกติได้รวดเร็วขึ้น</h4>

<p>หากคุณมีหน้าเว็บใหม่หรือที่อัปเดตใหม่ซึ่งเป็นปกติ คุณสามารถใช้ฟีเจอร์<a href="https://www.support.google.com/webmasters/answer/1352276">โปรแกรม Googlebot จำลอง</a>ใน Search Console เพื่อส่งหน้าเหล่านี้ไปยังดัชนีของ Google ได้ คุณจะเลือกทำขั้นตอนนี้หรือไม่ก็ได้ แต่ถ้าข้ามขั้นตอนนี้ไป หน้าเว็บใหม่หรือที่แก้ไขนั้นมีแนวโน้มว่าจะต้องใช้เวลานานในการรวบรวมข้อมูลและดำเนินการ</p>

<h4>4. เริ่มทำความสะอาดเซิร์ฟเวอร์ของคุณ</h4>

<p>ตอนนี้ก็ถึงเวลาที่จะเริ่มทำความสะอาดไซต์ตามข้อมูลที่คุณจดไว้ในระหว่างขั้นตอน<a href="hacked_with_spam">ประเมินความเสียหาย</a>และ<a href="vulnerability">ระบุช่องโหว่</a> เส้นทางต่อไปที่คุณจะดำเนินการในขั้นตอนนี้จะขึ้นอยู่กับประเภทของข้อมูลสำรองที่คุณมี</p>

<ul>
  <li>ข้อมูลสำรองที่เป็นข้อมูลปกติและปัจจุบัน</li>
  <li>ข้อมูลสำรองที่เป็นข้อมูลปกติแต่ล้าสมัย</li>
  <li>ไม่มีข้อมูลสำรอง   </li>
</ul>

<p>ขั้นแรก ให้ตรวจสอบว่าข้อมูลสำรองนี้สร้างขึ้น<strong>ก่อน</strong>ที่ไซต์จะถูกแฮ็ก</p>

<ul>
  <li><strong>ข้อมูลสำรองที่เป็นข้อมูลปกติและปัจจุบัน</strong>

    <ol>
      <li>คืนค่าจากข้อมูลสำรองของคุณ</li>
      <li>ติดตั้งการอัปเกรด อัปเดต หรือแพตช์ของซอฟต์แวร์ทั้งหมดที่มีอยู่ ซึ่งรวมถึงซอฟต์แวร์ของระบบปฏิบัติการหากคุณเป็นผู้ดูแลเซิร์ฟเวอร์ และแอปพลิเคชันทั้งหมด เช่น ระบบจัดการเนื้อหา แพลตฟอร์มอีคอมเมิร์ซ ปลั๊กอิน เทมเพลต ฯลฯ</li>
      <li>พิจารณาว่าคุณสามารถลบซอฟต์แวร์ที่อยู่ในเซิร์ฟเวอร์ (เช่น วิดเจ็ต ปลั๊กอิน หรือแอปพลิเคชัน) ที่ไซต์ไม่ได้ใช้งานอีกต่อไปได้หรือไม่</li>
      <li>แก้ไขช่องโหว่</li>
      <li>ตรวจสอบว่าปัญหาทั้งหมดที่พบในระหว่าง<a href="hacked_with_spam">ประเมินความเสียหาย</a>ได้รับการแก้ไขแล้ว</li>
      <li>เปลี่ยนรหัสผ่านของบัญชีทั้งหมดที่เกี่ยวข้องกับไซต์อีกครั้ง (เช่น การเข้าสู่ระบบสำหรับการเข้าถึง FTP, การเข้าถึงฐานข้อมูล, ผู้ดูแลระบบ และบัญชี CMS) ในระบบ Unix ให้ใช้คำสั่งต่อไปนี้
        <pre>
$passwd admin1</pre>
      </li>
    </ol>
  </li>
  <li><strong>ข้อมูลสำรองที่เป็นข้อมูลปกติแต่ล้าสมัย</strong>
    <ol>
      <li>สร้างดิสก์อิมเมจของไซต์ปัจจุบันแม้ว่าจะยังคงมีปัญหาหลงเหลืออยู่ สำเนานี้จะใช้เป็นข้อมูลสำรองเท่านั้น ทำเครื่องหมายระบุว่าสำเนานี้มีปัญหาหลงเหลืออยู่เพื่อแยกออกจากสำเนาอื่นๆ ในระบบ Unix คุณจะสร้างดิสก์อิมเมจได้ดังนี้
        <pre>
$dd if=/dev/sda bs=1024 conv=noerror,sync | gzip -c -9
  &gt; /mirror/full-backup-20120125-infected.gz</pre>
      </li>
      <li>สร้างสำเนาระบบไฟล์ของเซิร์ฟเวอร์เพื่อเก็บเป็นข้อมูลสำรอง ซึ่งรวมถึงรูปภาพและไฟล์สื่อ หากคุณมีฐานข้อมูล ให้สำรองฐานข้อมูลไว้ด้วย
        <pre>
$tar -pczf full-backup-20120125-infected.tar.gz www/ $ mysqldump -u root
  -p --all-databases | gzip -9 &gt; fulldb_backup-20120125-infected.sql</pre>
      </li>
      <li>คืนค่าจากข้อมูลสำรองที่เป็นข้อมูลปกติแต่ล้าสมัยในเซิร์ฟเวอร์</li>
      <li>พิจารณาว่าคุณสามารถลบซอฟต์แวร์ที่อยู่ในเซิร์ฟเวอร์ (เช่น วิดเจ็ต ปลั๊กอิน หรือแอปพลิเคชัน) ที่ไซต์ไม่ได้ใช้งานอีกต่อไปได้ไหม</li>
      <li>อัปเกรดซอฟต์แวร์ทั้งหมด รวมทั้งระบบปฏิบัติการหากคุณเป็นผู้ดูแลเซิร์ฟเวอร์ และแอปพลิเคชันซอฟต์แวร์ทั้งหมด เช่น ระบบจัดการเนื้อหา แพลตฟอร์มอีคอมเมิร์ซ ปลั๊กอิน เทมเพลต ฯลฯ ตรวจสอบและติดตั้งอัปเดตด้านความปลอดภัยและแพตช์ต่างๆ ที่มี</li>
      <li>แก้ไขช่องโหว่</li>
      <li>ดำเนินการ <code>diff</code> ในไซต์ด้วยตนเองหรือแบบอัตโนมัติระหว่างข้อมูลสำรองที่เป็นข้อมูลปกติและสำเนาปัจจุบันที่ยังคงมีปัญหาหลงเหลืออยู่
        <pre>
$diff -qr www/ backups/full-backup-20120124/</pre>
      </li>
      <li>อัปโหลดเนื้อหาใหม่ที่เป็นข้อมูลปกติที่คุณต้องการเก็บรักษาไว้จากสำเนาที่ยังคงมีปัญหาหลงเหลืออยู่ไปไว้ในเซิร์ฟเวอร์ที่อัปเกรดแล้ว
        <pre>
$rsync -avz /backups/full-backup-20120124/www/clean-file.jpg /www/</pre>
      </li>
      <li>ตรวจสอบว่า URL แต่ละรายการที่จดไว้ในขั้นตอน<a href="hacked_with_spam">ประเมินความเสียหาย</a>ได้รับการแก้ไขแล้ว</li>
      <li>เปลี่ยนรหัสผ่านของบัญชีทั้งหมดที่เกี่ยวข้องกับไซต์อีกครั้ง (เช่น การเข้าสู่ระบบสำหรับการเข้าถึง FTP, การเข้าถึงฐานข้อมูล, ผู้ดูแลระบบ และบัญชี CMS) ในระบบ Unix ให้ใช้คำสั่งต่อไปนี้
        <pre>
$passwd admin1</pre>
      </li>
    </ol>
  </li>
  <li><strong>ไม่มีข้อมูลสำรอง</strong>
    <ol>
      <li>สร้างข้อมูลสำรองของไซต์ไว้ 2 สำเนาแม้ว่าจะยังคงมีปัญหาหลงเหลืออยู่ การมีข้อมูลสำรองเพิ่มเติมจะช่วยในการกู้คืนเนื้อหาที่ลบออกไปโดยไม่ได้ตั้งใจ หรือย้อนกลับและลองดำเนินการใหม่ในกรณีที่ผลที่ได้ไม่เป็นไปตามที่คาดไว้ ติดป้ายกำกับข้อมูลสำรองแต่ละชุดว่า “ถูกแฮ็ก” เพื่อใช้อ้างอิงในอนาคต
        <ul>
          <li>สำเนาหนึ่งของข้อมูลสำรองจะเป็นดิสก์อิมเมจหรือไซต์ "เวอร์ชันโคลน" รูปแบบนี้จะช่วยให้การคืนค่าเนื้อหาทำได้ง่ายขึ้น คุณสามารถเก็บดิสก์อิมเมจนี้ไว้เพื่อใช้ในกรณีฉุกเฉิน ในระบบ Unix คุณจะสร้างดิสก์อิมเมจได้ดังนี้
            <pre>
$dd if=/dev/sda bs=1024 conv=noerror,sync | gzip -c -9 &gt;
  /mirror/full-backup-20120125-infected.gz</pre>
          </li>
          <li>อีกสำเนาหนึ่งจะเป็นสำเนาระบบไฟล์จากเซิร์ฟเวอร์ ซึ่งรวมถึงรูปภาพและไฟล์สื่อ หากคุณมีฐานข้อมูล ให้สำรองฐานข้อมูลไว้ด้วย
            <pre>
$tar -pczf full-backup-20120125-infected.tar.gz www/</pre>
             

            <pre>
$mysqldump -u root -p --all-databases | gzip -9 &gt; fulldb_backup-20120125-infected.sql</pre>
          </li>
          <li>หากคุณไม่มีดิสก์อิมเมจ ให้สร้างข้อมูลสำรองสำหรับฐานข้อมูล 2 สำเนา และระบบไฟล์อีก 2 สำเนา</li>
        </ul>
      </li>
      <li>ทำความสะอาดเนื้อหาของไซต์ในสำเนาระบบไฟล์ใหม่ที่เป็นข้อมูลสำรอง (ไม่ใช่ในเซิร์ฟเวอร์)
        <ol>
          <li>หากคุณพบว่ามีการให้สิทธิ์เข้าถึงไฟล์อย่างหละหลวมเกินไปในการตรวจสอบก่อนหน้า ให้ดำเนินการแก้ไข โดยคุณจะต้องทำกับสำเนาที่เป็นข้อมูลสำรอง ไม่ใช่ในเซิร์ฟเวอร์</li>
          <li>นอกจากนี้ ในสำเนาที่เป็นข้อมูลสำรอง ให้ทำความสะอาดไฟล์ทั้งหมดที่ตรงกับ URL ที่พบว่าถูกแฮ็กในขั้นตอน<a href="hacked_with_spam">ประเมินความเสียหาย</a> ซึ่งอาจเป็นไฟล์การกำหนดค่าเซิร์ฟเวอร์, JavaScript, HTML หรือ PHP</li>
          <li>ตรวจสอบว่าได้ลบ (แสดงการตอบกลับ 404) ไฟล์ใหม่ที่แฮ็กเกอร์สร้างขึ้น (ซึ่งคุณอาจส่งหรือไม่ได้ส่งโดยใช้เครื่องมือการนำ URL ออกใน Search Console) ด้วย</li>
          <li>แก้ไขช่องโหว่ในกรณีที่มีอยู่ในโค้ด หรือรหัสผ่านที่ถูกแคร็ก ทั้งนี้ไลบรารีการตรวจสอบข้อมูลที่ป้อนหรือการตรวจสอบด้านความปลอดภัยอาจช่วยคุณได้</li>
          <li>หากไซต์มีฐานข้อมูล ให้เริ่มทำความสะอาดเรคคอร์ดที่แฮ็กเกอร์แก้ไขในข้อมูลสำรอง
            อย่าเพิ่งคิดว่าได้ทำทุกอย่างเสร็จเรียบร้อยแล้ว จนกว่าจะได้ตรวจสอบความถูกต้องของเรคคอร์ดต่างๆ เพิ่มเติมเพื่อให้แน่ใจว่าข้อมูลเป็นปกติ</li>
          <li>เปลี่ยนรหัสผ่านของบัญชีทั้งหมดที่เกี่ยวข้องกับไซต์อีกครั้ง (เช่น การเข้าสู่ระบบสำหรับการเข้าถึง FTP, การเข้าถึงฐานข้อมูล, ผู้ดูแลระบบ และบัญชี CMS) ในระบบ Unix ให้ใช้คำสั่งต่อไปนี้
            <pre>
$passwd admin1</pre>
          </li>
          <li>ณ จุดนี้ สำเนาของไซต์ที่เป็นข้อมูลสำรองซึ่งครั้งหนึ่งเคยติดเชื้อควรจะมีเฉพาะข้อมูลปกติแล้ว ให้เก็บสำเนาข้อมูลปกตินี้ไว้และดำเนินการต่อในข้อ 5</li>
        </ol>
      </li>
    </ol>
  </li>
</ul>

<h4>5. ลบซอฟต์แวร์ที่ไม่จำเป็น</h4>

<p>พิจารณาว่าคุณสามารถลบซอฟต์แวร์ที่อยู่ในเซิร์ฟเวอร์ เช่น วิดเจ็ต ปลั๊กอิน หรือแอปพลิเคชันที่ไซต์ไม่ได้ใช้งานอีกต่อไปได้ไหม ซึ่งจะช่วยเพิ่มความปลอดภัยและลดความซับซ้อนของการบำรุงรักษาในอนาคต</p>

<h4>6. ทำความสะอาดเซิร์ฟเวอร์ทั้งหมด</h4>

<ol>
  <li>ทำการติดตั้งใหม่ตั้งแต่ต้น ไม่ใช่เพียงแค่อัปเกรด เพราะการอัปเกรดอาจไม่ได้แตะบางไฟล์ที่มาจากเวอร์ชันก่อนหน้า หากมีไฟล์ที่ติดเชื้อหลงเหลืออยู่ในเซิร์ฟเวอร์ ก็มีแนวโน้มที่จะเกิดการแฮ็กขึ้นอีก
    <ul>
      <li>การติดตั้งใหม่ควรรวมถึงระบบปฏิบัติการหากคุณเป็นผู้ดูแลเซิร์ฟเวอร์ และแอปพลิเคชันซอฟต์แวร์ทั้งหมด เช่น ระบบจัดการเนื้อหา แพลตฟอร์มอีคอมเมิร์ซ ปลั๊กอิน เทมเพลต ฯลฯ รวมทั้งตรวจสอบการอัปเดตด้านความปลอดภัยและแพตช์ต่างๆ ที่มี</li>
    </ul>
  </li>
  <li>โอนเนื้อหาที่ดีจากสำเนาระบบไฟล์ที่เป็นข้อมูลสำรองที่ปกติไปยังเซิร์ฟเวอร์ที่ติดตั้งใหม่
    โดยอัปโหลด/คืนค่าเฉพาะไฟล์/ฐานข้อมูลที่ทราบว่าไม่มีปัญหาใดๆ คุณจะต้องดูแลให้สิทธิ์เข้าถึงไฟล์มีความเหมาะสม รวมทั้งไม่เขียนทับไฟล์ระบบที่ติดตั้งใหม่</li>
  <li>เปลี่ยนรหัสผ่านของบัญชีทั้งหมดที่เกี่ยวข้องกับไซต์เป็นครั้งสุดท้าย (เช่น การเข้าสู่ระบบสำหรับการเข้าถึง FTP, การเข้าถึงฐานข้อมูล, ผู้ดูแลระบบ และบัญชี CMS) ในระบบ Unix ให้ใช้คำสั่งต่อไปนี้
    <pre>
$passwd admin1</pre>
  </li>
</ol>

<h4>7. สร้างแผนการบำรุงรักษาในระยะยาว</h4>

<p>ในเว็บมีแหล่งข้อมูลมากมายสำหรับการบำรุงรักษาไซต์อย่างมีประสิทธิภาพ เช่น <a href="https://www.stopbadware.org/prevent-badware-basics">การป้องกันแบดแวร์: ข้อมูลเบื้องต้น</a> ของ StopBadware นอกจากนี้ ขอแนะนำอย่างยิ่งให้คุณดำเนินการดังต่อไปนี้ด้วย</p>

<ul>
  <li>สำรองข้อมูลไซต์แบบอัตโนมัติอย่างสม่ำเสมอ</li>
  <li>คอยอัปเดตซอฟต์แวร์ให้ทันสมัยอยู่เสมอ</li>
  <li>ทำความเข้าใจเกี่ยวกับแนวทางด้านความปลอดภัยของแอปพลิเคชัน ปลั๊กอิน ซอฟต์แวร์ของบุคคลที่สาม ฯลฯ ทั้งหมดก่อนที่จะติดตั้งลงในเซิร์ฟเวอร์ ความเสี่ยงด้านความปลอดภัยในแอปพลิเคชันซอฟต์แวร์หนึ่งอาจส่งผลต่อความปลอดภัยของทั้งไซต์ได้</li>
  <li>บังคับใช้การสร้างรหัสผ่านที่รัดกุม</li>
  <li>ดูแลอุปกรณ์ทั้งหมดที่ใช้ในการเข้าสู่ระบบให้มีความปลอดภัย (ระบบปฏิบัติการและเบราว์เซอร์ที่อัปเดต)</li>
</ul>

<h4>8. ตรวจสอบอีกครั้งว่าการทำความสะอาดเสร็จสมบูรณ์แล้ว</h4>

<p>ตรวจดูว่าคุณตอบว่า "ใช่" สำหรับคำถามดังต่อไปนี้</p>

<ul>
  <li>ฉันได้ดำเนินการตามขั้นตอนที่เหมาะสมแล้วหรือยัง หากแฮ็กเกอร์ได้ข้อมูลส่วนบุคคลของผู้ใช้ไป </li>
  <li>ไซต์ของฉันใช้ซอฟต์แวร์เวอร์ชันล่าสุดที่มีความปลอดภัยมากที่สุดใช่ไหม </li>
  <li>ฉันได้ลบแอปพลิเคชันหรือปลั๊กอินทั้งหมดที่ไม่จำเป็นหรือไม่ได้ใช้แล้วหรือยัง ซึ่งแอปหรือปลั๊กอินดังกล่าวอาจทำให้ไซต์ของฉันมีความเสี่ยงมากขึ้นในอนาคต </li>
  <li>ฉันได้คืนค่าเนื้อหาและลบเนื้อหาของแฮ็กเกอร์แล้วใช่ไหม </li>
  <li>ฉันได้แก้ไขปัญหาที่เป็นต้นเหตุที่ทำให้เกิดช่องโหว่ซึ่งทำให้เว็บไซต์ของฉันถูกแฮ็กไหม </li>
  <li>ฉันมีแผนที่จะช่วยดูแลเว็บไซต์ของฉันให้ปลอดภัยไหม</li>
</ul>

<h4>9. นำไซต์กลับมาออนไลน์</h4>
<h2>ขั้นตอนถัดไป</h2>
<p>เกือบจะเสร็จแล้ว! ขั้นตอนสุดท้ายในกระบวนการนี้คือ<a href="request_review">ขอให้ตรวจสอบ</a></p>

</body></html>
