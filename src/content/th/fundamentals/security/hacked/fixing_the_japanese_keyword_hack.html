<html devsite><head>
  <title>แก้ไขการแฮ็กแบบใช้คีย์เวิร์ดภาษาญี่ปุ่น</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>

<body>

<p>คำแนะนำนี้ใช้สำหรับการแฮ็กประเภทที่ใส่ข้อความภาษาญี่ปุ่นที่สร้างขึ้นโดยอัตโนมัติลงในไซต์ ซึ่งเราจะเรียกว่าการแฮ็กแบบใช้คีย์เวิร์ดภาษาญี่ปุ่น คำแนะนำนี้จัดทำขึ้นสำหรับผู้ใช้<a href="https://en.wikipedia.org/wiki/Web_content_management_system#Notable_web_CMS">ระบบจัดการเนื้อหา (CMS) ยอดนิยม</a> แต่ก็มีประโยชน์แม้ว่าคุณจะไม่ได้ใช้ CMS ก็ตาม</p>

<p><strong>หมายเหตุ:</strong> ถ้าไม่แน่ใจว่าไซต์ของคุณถูกแฮ็กหรือไม่ ให้เริ่มด้วยการอ่านคำแนะนำเกี่ยวกับ<a href="/web/fundamentals/security/hacked/how_do_I_know_if_site_hacked">วิธีตรวจสอบว่าไซต์ถูกแฮ็กหรือไม่</a></p>

<aside class="note">เราอยากให้คำแนะนำนี้เป็นประโยชน์สำหรับคุณจริงๆ โปรด<a href="https://docs.google.com/a/google.com/forms/d/12iF45BaZuEgwn29A7DOW73rd1Hi_7NiAHCFWB3zMu0U/viewform">แสดงความคิดเห็น</a>เพื่อช่วยเราในการปรับปรุงด้วย</aside>

<h2>สารบัญ</h2>

<ul>
  <li><a href="#identifying">ขั้นตอนที่ 1: การระบุประเภทของการแฮ็ก</a></li>
  <li><a href="#fixing">ขั้นตอนที่ 2: การแก้ไขการแฮ็ก</a></li>
  <li><a href="#resources">ขั้นตอนที่ 3: ทรัพยากรเพิ่มเติม</a></li>
  <li><a href="/web/fundamentals/security/hacked/FAQs_for_hacked_sites">คำถามที่พบบ่อยสำหรับไซต์ที่ถูกแฮ็ก</a></li>
</ul>

<a name="identifying"></a>
  <h2>การระบุประเภทของการแฮ็ก</h2>

<p>การแฮ็กโดยใช้คีย์เวิร์ดภาษาญี่ปุ่นมักสร้างหน้าเว็บใหม่ที่มีข้อความภาษาญี่ปุ่นที่สร้างขึ้นโดยอัตโนมัติในไซต์ โดยใช้ชื่อไดเรกทอรีที่สร้างขึ้นแบบสุ่ม (เช่น http://example.com/ltjmnjp/341.html) หน้าเหล่านี้จะสร้างรายได้ด้วยการใช้ลิงก์แอฟฟิลิเอตที่ไปยังร้านค้าที่จำหน่ายสินค้าแบรนด์เนมปลอม ซึ่งจะปรากฏใน Google Search หน้าเว็บดังกล่าวมีลักษณะดังนี้</p>

<img style="padding: 0px 25px" src="/webmasters/images/JapaneseKeywordHackExamplePage.png"/>

<p>ในการแฮ็กประเภทนี้ แฮ็กเกอร์มักเพิ่มตัวเองเป็นเจ้าของพร็อพเพอร์ตี้ใน Search Console เพื่อเพิ่มผลกำไรด้วยการจัดการการตั้งค่าของไซต์อย่างลับๆ เช่น การกำหนดเป้าหมายตามภูมิศาสตร์หรือแผนผังไซต์ หากคุณได้รับการแจ้งเตือนว่ามีผู้ที่คุณไม่รู้จักได้ยืนยันไซต์ของคุณใน <a href="https://www.google.com/webmasters/tools/">Search Console</a> ก็มีความเป็นไปได้สูงว่าไซต์ได้ถูกแฮ็กแล้ว</p>

<p>เริ่มต้นด้วยการตรวจสอบ<a href="https://www.google.com/webmasters/tools/security-issues">เครื่องมือปัญหาด้านความปลอดภัย</a>ใน Search Console เพื่อดูว่า Google ค้นพบหน้าเว็บที่ถูกแฮ็กในไซต์บ้างหรือไม่ นอกจากนี้ คุณยังพบเจอหน้าเว็บลักษณะนี้ได้ด้วยการเปิด Google Search และค้นหา <code>site:[your site root URL]</code> คำสั่งนี้จะแสดงหน้าต่างๆ ที่ Google จัดทำดัชนีให้กับไซต์คุณ รวมถึงหน้าที่ถูกแฮ็กด้วย เปิดดูผลการค้นหาเร็วๆ สัก 2-3 หน้าเพื่อดูว่าเจอ URL ที่ผิดปกติบ้างไหม ถ้าไม่พบเนื้อหาที่ถูกแฮ็กใน Google Search ให้ใช้ข้อความค้นหาเดียวกันนี้กับเครื่องมือค้นหาอื่น เนื่องจากเครื่องมือค้นหาอื่นๆ อาจแสดงเนื้อหาที่ถูกแฮ็กซึ่ง Google ได้นำออกจากดัชนีไปแล้ว โดยอาจมีลักษณะดังนี้</p>

<img style="padding: 0px 25px" src="/webmasters/images/JapaneseKeywordHackExampleSearch.png"/>

<p>โปรดสังเกตว่าผลการค้นหานี้มีหลายหน้าที่เจ้าของไซต์ไม่ได้สร้างขึ้น ถ้าดูคำอธิบายโดยละเอียด คุณจะเห็นตัวอย่างข้อความภาษาญี่ปุ่นที่การแฮ็กประเภทนี้สร้างขึ้น</p>

<p>เมื่อไปที่หน้าเว็บที่ถูกแฮ็ก คุณอาจเห็นข้อความที่บ่งบอกว่าหน้านี้ไม่มีอยู่จริง (เช่น ข้อผิดพลาด 404) แต่อย่าได้หลงกลไป แฮ็กเกอร์จะพยายามหลอกคุณว่ามีการแก้ไขไซต์แล้ว โดยทำให้คุณเข้าใจว่าหน้าที่ถูกแฮ็กได้หายไปหรือมีการแก้ไขแล้ว
  ซึ่งทำได้ด้วย<a href="https://support.google.com/webmasters/answer/66355">การปิดบัง</a>เนื้อหา ให้ตรวจหาการปิดบังเนื้อหาโดยป้อน URL ของไซต์ในเครื่องมือ<a href="https://www.google.com/webmasters/tools/googlebot-fetch">โปรแกรม Googlebot จำลอง</a>ของ Search Console
  ซึ่งจะแสดงเนื้อหาที่ซ่อนอยู่ข้างใต้ให้คุณเห็น</p>

<a name="fixing"></a>
  <h2>การแก้ไขการแฮ็ก</h2>
<p>ก่อนที่จะเริ่ม ให้สร้างสำเนาแบบออฟไลน์ของไฟล์ก่อนที่จะลบไฟล์ออก เพื่อเผื่อไว้ในกรณีที่คุณต้องการนำกลับเข้าระบบในภายหลัง แต่ทางที่ดี คุณควรจะสำรองไซต์ไว้ทั้งไซต์ก่อนที่จะเริ่มขั้นตอนการทำความสะอาด ซึ่งทำได้โดยบันทึกไฟล์ทั้งหมดในเซิร์ฟเวอร์เก็บไว้นอกเซิร์ฟเวอร์ หรือหาตัวเลือกที่ดีที่สุดในการสำรองข้อมูลสำหรับระบบจัดการเนื้อหา (CMS) ของคุณ หากใช้ CMS คุณควรสำรองฐานข้อมูลไว้ด้วย</p>

  <h3>นำบัญชีที่สร้างใหม่ออกจาก Search Console</h3>
<p>หากมีการเพิ่มเจ้าของใหม่ซึ่งคุณไม่รู้จักลงในบัญชี Search Console ให้เพิกถอนสิทธิ์การเข้าถึงของบุคคลดังกล่าวโดยเร็วที่สุด คุณสามารถตรวจสอบได้ว่ามีผู้ใช้รายใดบ้างที่ได้รับการยืนยันให้เข้าถึงไซต์ของคุณใน<a href="https://www.google.com/webmasters/verification">หน้าการยืนยันของ Search Console</a> คลิก "รายละเอียดการยืนยัน" ของไซต์เพื่อดูผู้ใช้ที่ได้รับการยืนยันทั้งหมด</p>

<p>หากต้องการนำเจ้าของรายใดก็ตามออกจาก Search Console ให้อ่านหัวข้อ "นำเจ้าของออก" ในหน้า<a href="https://support.google.com/webmasters/answer/2453966">การจัดการผู้ใช้ เจ้าของ และสิทธิ์ต่างๆ ในศูนย์ช่วยเหลือ</a>
  คุณจะต้องนำโทเค็นการยืนยันที่เกี่ยวข้องออก ซึ่งปกติแล้วจะเป็นไฟล์ HTML ในไดเรกทอรีรากของไซต์ หรือไฟล์ .htaccess ที่สร้างขึ้นแบบไดนามิกโดยเลียนแบบไฟล์ HTML</p>

<p>หากคุณไม่พบโทเค็นการยืนยันที่เป็นไฟล์ HTML ในไซต์ ให้หากฎการเขียนทับในไฟล์ .htaccess กฎการเขียนทับจะมีลักษณะดังนี้</p>

<pre class="prettyprint">
  RewriteEngine On
  RewriteRule ^google(.*)\.html$ dir/file.php?google=$1 [L] </pre>

<p><b>หมายเหตุ:</b> โดยปกติแล้วคุณจะตรวจสอบได้ว่านำโทเค็นการยืนยันที่สร้างขึ้นแบบไดนามิกออกสำเร็จไหมโดยไปที่ไฟล์โทเค็นการยืนยันที่จำลองขึ้น เช่น <code>wwww.example.com/google[random number and letters].html</code>
  ตัวอย่างเช่น หากไซต์ของคุณคือ www.brandonsbaseballcards.com ให้ลองไปที่ www.brandonsbaseballcards.com/google1234.html
  ถ้าหน้าดังกล่าวส่ง HTTP 404 กลับมา ก็น่าจะมีการแก้ไขโทเค็นการยืนยันที่สร้างขึ้นแบบไดนามิกแล้ว</p>

<p>หากต้องการนำโทเค็นการยืนยันที่สร้างขึ้นแบบไดนามิกออกจากไฟล์ .htaccess ให้ทำตามขั้นตอนด้านล่าง

  </p><h3>ตรวจสอบไฟล์ .htaccess (2 ขั้นตอน)</h3>
<p>นอกเหนือจากการใช้ไฟล์ .htaccess เพื่อสร้างโทเค็นการยืนยันที่สร้างขึ้นแบบไดนามิกแล้ว แฮ็กเกอร์ยังมักจะใช้กฎ .htaccess เพื่อเปลี่ยนเส้นทางผู้ใช้หรือสร้างหน้าสแปมที่เต็มไปด้วยคำที่ไม่มีความหมายอีกด้วย ถ้าคุณไม่มีกฎ .htaccess ที่กำหนดเอง ให้ลองเอาสำเนาฉบับใหม่ทั้งหมดทับไฟล์ .htaccess ไปเลย</p>

  <strong>ขั้นตอนที่ 1</strong>
<p>ค้นหาไฟล์ .htaccess ในไซต์ ถ้าไม่แน่ใจว่าอยู่ที่ใด และคุณใช้ CMS อย่างเช่น WordPress, Joomla หรือ Drupal ให้ค้นหา "ตำแหน่งไฟล์ .htaccess" ในเครื่องมือค้นหาควบคู่กับชื่อของ CMS คุณอาจมีไฟล์ .htaccess หลายไฟล์ ซึ่งขึ้นอยู่กับไซต์ของคุณ ให้จดตำแหน่งของไฟล์ .htaccess ทั้งหมดไว้</p>

  <strong>ขั้นตอนที่ 2</strong>
<p>แทนที่ไฟล์ .htaccess ทั้งหมดด้วยไฟล์ .htaccess เวอร์ชันที่สะอาดหรือเป็นค่าเริ่มต้น ปกติแล้วคุณจะหาไฟล์ .htaccess ที่เป็นค่าเริ่มต้นได้โดยค้นหา "ไฟล์ .htaccess เริ่มต้น" และชื่อของ CMS และสำหรับไซต์ที่มีไฟล์ .htaccess หลายไฟล์ ให้หาเวอร์ชันที่สะอาดของแต่ละไฟล์ แล้วนำไปแทนที่</p>

<p><strong>หมายเหตุ:</strong> ไฟล์ .htaccess มักเป็น "ไฟล์ที่ซ่อนอยู่" อย่าลืมเปิดให้แสดงไฟล์ที่ซ่อนอยู่ เมื่อคุณค้นหาไฟล์</p>

  <h3>นำไฟล์และสคริปต์ที่เป็นอันตรายทั้งหมดออก (4 ขั้นตอน)</h3>
<p>การระบุไฟล์ที่เป็นอันตรายอาจเป็นเรื่องยุ่งยากและใช้เวลาหลายชั่วโมง
  ให้ใช้เวลาอย่างเต็มที่ในการตรวจสอบไฟล์ ถ้าคุณยังไม่ได้สำรองไฟล์ในไซต์ ก็ควรทำตอนนี้เลย ให้ค้นหาด้วยคำว่า "สำรองข้อมูลในไซต์" และชื่อ CMS ของคุณใน Google เพื่อหาคำแนะนำเกี่ยวกับวิธีสำรองข้อมูลในไซต์</p>

  <strong>ขั้นตอนที่ 1</strong>
<p>ถ้าคุณใช้ CMS ให้ติดตั้งไฟล์หลักทั้งหมด (ที่เป็นค่าเริ่มต้น) ที่อยู่ในชุดแพ็กเกจที่เป็นค่าเริ่มต้นของ CMS ซึ่งช่วยให้มั่นใจได้ว่าไฟล์เหล่านี้ปลอดจากเนื้อหาที่ถูกแฮ็ก คุณสามารถค้นหาด้วยคำว่า "ติดตั้งใหม่" และชื่อ CMS ใน Google เพื่อหาคำแนะนำเกี่ยวกับขั้นตอนการติดตั้งใหม่ ถ้าคุณมีปลั๊กอิน โมดูล ส่วนขยาย หรือธีม อย่าลืมติดตั้งรายการทั้งหมดนี้อีกครั้งด้วย</p>

<p>การติดตั้งไฟล์หลักอีกครั้งอาจทำให้การปรับแต่งที่คุณได้ทำไว้ในกรณีที่มีการแก้ไขไฟล์โดยตรงหายไปทั้งหมด โปรดสร้างสำเนาฐานข้อมูลและไฟล์ทั้งหมดไว้เพื่อเป็นข้อมูลสำรองก่อนที่จะติดตั้งใหม่</p>

  <strong>ขั้นตอนที่ 2</strong>
<p>แฮ็กเกอร์มักจะปรับเปลี่ยนแผนผังไซต์หรือเพิ่มแผนผังไซต์ใหม่เพื่อให้มีการจัดทำดัชนี URL ของตนรวดเร็วยิ่งขึ้น ถ้าก่อนหน้านี้คุณมีไฟล์แผนผังไซต์ ให้หาลิงก์ที่น่าสงสัยในไฟล์ แล้วนำออกจากแผนผังไซต์ หากมีไฟล์แผนผังไซต์ที่คุณจำไม่ได้ว่าได้เพิ่มลงในไซต์ ให้ตรวจสอบอีกครั้ง และถ้าไฟล์นั้นมีเฉพาะ URL ที่เป็นสแปมเท่านั้น ก็ให้นำออกไป</p>

  <strong>ขั้นตอนที่ 3</strong>
<p>มองหาไฟล์ที่เป็นอันตรายหรือไฟล์ที่ถูกแฮ็กที่ยังหลงเหลืออยู่ คุณอาจนำไฟล์ที่เป็นอันตรายทั้งหมดออกไปแล้วใน 2 ขั้นตอนก่อนหน้านี้ แต่ก็ควรจะทำต่อในขั้นตอนต่อๆ ไป เนื่องจากอาจมีไฟล์อื่นๆ ที่ถูกแฮ็กหลงเหลืออยู่ในไซต์</p>

<p>อย่าเพิ่งกังวลไปเพราะคิดว่าจะต้องเปิดและตรวจสอบไฟล์ PHP ทุกๆ ไฟล์ ให้เริ่มด้วยการสร้างรายชื่อไฟล์ PHP ที่น่าสงสัยที่คุณต้องการตรวจสอบ ต่อไปนี้เป็นตัวอย่างวิธีพิจารณาว่าไฟล์ PHP ใดบ้างน่าสงสัย</p>
   <ul>
    <li>เนื่องจากคุณโหลดไฟล์ CMS มาใหม่แล้ว ให้ดูเฉพาะไฟล์ที่ไม่ได้เป็นส่วนหนึ่งของไฟล์หรือโฟลเดอร์ CMS ที่เป็นค่าเริ่มต้น ซึ่งวิธีนี้จะทำให้ข้ามไฟล์ PHP ได้เป็นจำนวนมาก และเหลือไฟล์ที่ต้องตรวจสอบเพียงเล็กน้อย</li>
    <li>จัดเรียงไฟล์ในไซต์ตามวันที่แก้ไขล่าสุด มองหาไฟล์ที่มีการแก้ไขในช่วงเวลาที่ห่างจากเวลาที่คุณพบว่าไซต์ถูกแฮ็กเป็นครั้งแรกไม่กี่เดือน</li>
    <li>จัดเรียงไฟล์ในไซต์ตามขนาด มองหาไฟล์ที่มีขนาดใหญ่ผิดปกติ</li>
  </ul>

<p><strong>หมายเหตุ:</strong> ผู้โจมตีมักแทรกสคริปต์ลงในไฟล์ต่อไปนี้ index.php, wp-load.php, 404.php และ view.php</p>

  <strong>ขั้นตอนที่ 4</strong>
<p>เมื่อคุณมีรายการไฟล์ PHP ที่น่าสงสัยเรียบร้อยแล้ว ให้ตรวจดูว่าไฟล์เหล่านั้นเป็นอันตรายหรือไม่ หากคุณไม่คุ้นเคยกับ PHP ขั้นตอนนี้อาจใช้เวลามากขึ้น ดังนั้นโปรดลองอ่าน<a href="http://php.net/docs.php">เอกสารประกอบเกี่ยวกับ PHP</a> เพื่อเป็นการทบทวน
  ถ้าคุณไม่เคยเขียนโค้ดมาก่อนเลย ขอแนะนำให้<a href="/web/fundamentals/security/hacked/support_team">ขอความช่วยเหลือ</a> แต่ในระหว่างนี้ คุณสามารถมองหารูปแบบพื้นฐานบางอย่างเพื่อระบุไฟล์ที่เป็นอันตราย</p>

<p>ถ้าคุณใช้ CMS และไม่อยากแก้ไขไฟล์เหล่านี้โดยตรง ให้เปรียบเทียบไฟล์ในเซิร์ฟเวอร์กับรายการไฟล์เริ่มต้นที่อยู่ในชุดแพ็กเกจของ CMS รวมทั้งปลั๊กอินและธีมต่างๆ มองหาไฟล์ที่ไม่ได้อยู่ในแพ็กเกจ และไฟล์ที่ดูเหมือนว่าจะมีขนาดใหญ่กว่าค่าเริ่มต้น</p>

<p>ตรวจสอบไฟล์ที่น่าสงสัยที่คุณได้ระบุไว้แล้วเพื่อหาบล็อกโค้ดที่ดูสับสน ซึ่งอาจดูเหมือนตัวอักษรและตัวเลขที่ผสมปนเปกันอย่างยุ่งเหยิง โดยปกติแล้วโค้ดที่ดูสับสนนี้มักจะนำหน้าด้วยฟังก์ชัน PHP ต่างๆ ที่รวมเข้าด้วยกัน เช่น base64_decode, rot13, eval, strrev, gzinflate ซึ่งบางครั้งแม้แต่ฟังก์ชันเหล่านี้ก็ถูกทำให้ดูสับสนด้วยเช่นกัน ต่อไปนี้เป็นตัวอย่างลักษณะของบล็อกโค้ดดังกล่าว บางครั้งโค้ดเหล่านี้ทั้งหมดจะถูกอัดอยู่ด้วยกันในข้อความยาวๆ บรรทัดเดียว ซึ่งทำให้ดูเหมือนมีขนาดเล็กกว่าที่เป็นจริง</p>

<pre class="prettyprint">
  $O_O0O_O0_0=urldecode("%6E1%7A%62%2F%6D%615%5C%76%740%6928%2D%70
  %78%75%71%79%2A6%6C%72%6B%64%679%5F%65%68%63%73%77%6F4%2B%6637%6A");
  $OO0_0OO0__=$O_O0O_O0_0{26}.$O_O0O_O0_0{6}.$O_O0O_O0_0{10}.$O_O0O_O0_0{30}</pre>

  <h3>ตรวจดูว่าไซต์สะอาดแล้วหรือไม่</h3>
<p>เมื่อกำจัดไฟล์ที่ถูกแฮ็กออกไปแล้ว ให้ตรวจสอบว่าการทำงานหนักของคุณให้ผลคุ้มค่าหรือไม่ คุณจำหน้าที่เต็มไปด้วยคำที่ไม่มีความหมายที่พบก่อนหน้านี้ได้ไหม ให้ใช้โปรแกรม Googlebot จำลองอีกครั้งเพื่อดูว่าหน้านั้นยังอยู่หรือไม่ ถ้าผลจากโปรแกรม Googlebot จำลองออกมาว่า "ไม่พบ" ก็แสดงว่าไซต์น่าจะไร้ปัญหาใดๆ แล้ว</p>

<p>นอกจากนี้ คุณยังทำตามขั้นตอนใน<a href="https://support.google.com/webmasters/troubleshooter/6155978">เครื่องมือแก้ปัญหาเว็บไซต์ที่ถูกแฮ็ก</a> เพื่อตรวจสอบว่ายังมีเนื้อหาที่ถูกแฮ็กหลงเหลืออยู่ในไซต์หรือไม่ได้อีกด้วย</p>

  <h3>ฉันจะป้องกันการถูกแฮ็กอีกได้อย่างไร</h3>
<p>การแก้ไขช่องโหว่ในไซต์เป็นขั้นตอนสุดท้ายที่จำเป็นสำหรับการแก้ปัญหาไซต์ <a href="https://security.googleblog.com/2016/04/helping-webmasters-re-secure-their-sites.html">ผลการวิจัยเมื่อเร็วๆ นี้</a>พบว่า 12% ของไซต์ที่ถูกแฮ็กได้ถูกแฮ็กซ้ำภายใน 30 วัน การรู้อย่างแน่ชัดว่าไซต์ถูกแฮ็กได้อย่างไรจึงมีประโยชน์อย่างยิ่ง อ่านคำแนะนำเรื่อง<a href="/web/fundamentals/security/hacked/top_ways_websites_get_hacked_by_spammers">วิธีแฮ็กเว็บไซต์ที่นักส่งสแปมทำบ่อยที่สุด</a>เพื่อเริ่มตรวจสอบ อย่างไรก็ตาม หากคุณหาไม่พบจริงๆ ว่าไซต์ถูกแฮ็กได้อย่างไร ให้ลองดูรายการตรวจสอบสิ่งที่คุณทำได้เพื่อลดช่องโหว่ในไซต์ ดังนี้</p>
  <ul>
    <li><strong>สแกนคอมพิวเตอร์เป็นประจำ:</strong> ใช้เครื่องมือสแกนไวรัสที่เชื่อถือได้เพื่อหาไวรัสหรือช่องโหว่</li>
    <li><strong>เปลี่ยนรหัสผ่านเป็นประจำ:</strong> การเปลี่ยนรหัสผ่านของบัญชีทั้งหมดของเว็บไซต์เป็นประจำ เช่น ผู้ให้บริการโฮสติ้ง, FTP และ CMS จะช่วยป้องกันการเข้าถึงไซต์โดยไม่ได้รับอนุญาตได้ ซึ่งสิ่งสำคัญคือต้องสร้างรหัสผ่านที่รัดกุมและไม่ซ้ำสำหรับแต่ละบัญชี</li>
    <li><strong>ใช้<a href="https://en.wikipedia.org/wiki/Two-factor_authentication">การตรวจสอบสิทธิ์แบบ 2 ปัจจัย (2FA)</a>:</strong> พิจารณาเปิดใช้ 2FA ในบริการใดก็ตามที่กำหนดให้คุณต้องลงชื่อเข้าสู่ระบบ ทั้งนี้ 2FA จะทำให้แฮ็กเกอร์ลงชื่อเข้าสู่ระบบได้ยากขึ้น แม้ว่าจะขโมยรหัสผ่านสำเร็จก็ตาม</li>
    <li><strong>อัปเดต CMS, ปลั๊กอิน, ส่วนขยาย และโมดูลเป็นประจำ:</strong> หวังว่าคุณจะได้ทำตามขั้นตอนนี้แล้ว ไซต์จำนวนมากถูกแฮ็กเนื่องจากใช้ซอฟต์แวร์ที่ล้าสมัยในไซต์ ทั้งนี้ CMS บางระบบรองรับการอัปเดตอัตโนมัติด้วย</li>
    <li><strong>พิจารณาสมัครใช้บริการรักษาความปลอดภัยเพื่อตรวจสอบไซต์:</strong> มีบริการชั้นเยี่ยมมากมายที่ช่วยคุณตรวจสอบไซต์โดยคิดค่าธรรมเนียมเพียงเล็กน้อย ลองลงทะเบียนกับผู้ให้บริการดังกล่าวเพื่อให้ไซต์ปลอดภัย</li>
  </ul>

<a name="resources"></a>
  <h2>ทรัพยากรเพิ่มเติม</h2>
<p>มีทรัพยากรอีกหลายรายการที่อาจช่วยคุณได้ หากคุณยังคงพบปัญหาในการแก้ไขไซต์</p>

<p>เครื่องมือเหล่านี้จะสแกนไซต์และอาจพบเนื้อหาที่มีปัญหา
  แต่นอกเหนือจาก VirusTotal แล้ว Google ไม่ใช้หรือรองรับเครื่องมืออื่นใดอีก</p>

<p><a href="https://www.virustotal.com/">Virus Total</a>, <a href="http://aw-snap.info/">Aw-snap.info</a>, <a href="https://sitecheck.sucuri.net/">Sucuri Site Check</a>, <a href="http://www.quttera.com/">Quttera</a>: นี่เป็นเครื่องมือเพียงบางส่วนที่อาจสแกนพบเนื้อหาที่มีปัญหาในไซต์ โปรดทราบว่าโปรแกรมสแกนเหล่านี้ไม่สามารถรับประกันได้ว่าจะพบเนื้อหาที่มีปัญหาทุกประเภท</p>

<p>ทรัพยากรเพิ่มเติมจาก Google ที่ช่วยคุณได้มีดังนี้</p>

<ul>
<li><a href="//support.google.com/webmasters/go/community">
  ฟอรัมความช่วยเหลือของ Google ผู้ดูแลเว็บ</a></li>
<li><a href="/web/fundamentals/security/hacked/">ความช่วยเหลือสำหรับไซต์ที่ถูกแฮ็กของ Google ผู้ดูแลเว็บ</a></li>
<li><a href="//safebrowsing.google.com/">Google Safe Browsing</a></li>
</ul>

</body></html>
