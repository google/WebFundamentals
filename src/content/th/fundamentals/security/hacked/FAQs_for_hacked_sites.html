<html devsite><head>
  <title>คำถามที่พบบ่อยสำหรับไซต์ที่ถูกแฮ็ก</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>

<body>
<p>บทความนี้รวบรวมคำตอบสำหรับคำถามเกี่ยวกับการแฮ็กที่พวกเราที่ Google ได้ยินมาบ่อยที่สุด</p>

<a name="mean"></a>
<h2>ทำไมไซต์ของฉันถึงถูกแฮ็ก</h2>

 <p>แฮ็กเกอร์มีแรงจูงใจต่างๆ กันในการจู่โจมเว็บไซต์ ตัวอย่างเช่น</p>

<ul>
  <li><strong>การได้รับเงินจากเว็บสแปม</strong> คือการวางลิงก์สแปมในเว็บไซต์ของคุณหรือการเปลี่ยนเส้นทางการเข้าชมเว็บไซต์คุณไปยังเว็บไซต์อื่น</li>
  <li><strong>การขโมยข้อมูลที่ละเอียดอ่อน</strong> คือการคัดลอกไฟล์ที่มีข้อมูลลูกค้า เช่น หมายเลขบัตรเครดิต ข้อมูลส่วนบุคคลที่สามารถระบุตัวตนได้ หรือข้อมูลรับรองการเข้าสู่ระบบ</li>
  <li><strong>การสื่อสารทางการเมืองหรือสังคม</strong> คือการเปลี่ยนแปลงข้อมูลที่เผยแพร่ในหน้าเว็บในรูปแบบของการแฮ็กเพื่อแสดงจุดยืนและสร้างความเปลี่ยนแปลง</li>
  <li><strong>มัลแวร์</strong> คือการแทรกโค้ดที่เป็นอันตรายผ่านสคริปต์หรือ iframe ซึ่งจะดึงเนื้อหาจากเว็บไซต์อื่นที่พยายามโจมตีคอมพิวเตอร์เครื่องใดก็ตามที่ดูหน้าเว็บนั้นๆ</li>
  <li><strong>การแสวงหาความตื่นเต้นเร้าใจหรือการทำลายทรัพย์สิน</strong> โดยไม่มีเหตุผลอื่นใดนอกจากต้องการความรู้สึกตื่นเต้นเร้าใจในการรุกรานและทำลายไซต์</li>
</ul>

<a name="know"></a>
<h2>ฉันจะรู้ได้อย่างไรว่าถูกแฮ็ก</h2>
 <p>ตัวอย่างของสิ่งที่โดยทั่วไปมักบ่งบอกว่าเว็บไซต์ถูกโจมตีได้แก่ การเข้าชมที่สูงผิดปกติ (โดยเฉพาะอย่างยิ่งจากข้อความค้นหาที่ไม่เกี่ยวข้อง) ผู้เข้าชมแจ้งว่ามีมัลแวร์ มีบัญชีที่สร้างขึ้นใหม่โดยใช้สิทธิ์ของผู้ดูแลระบบ หรือมีหน้าใหม่ๆ ที่น่าสงสัยเพิ่มเข้ามาในไซต์</p>

<a name="how"></a>
<h2>ฉันถูกแฮ็กได้อย่างไร</h2>
 <p>มีความเป็นไปได้มากมายหลายประการ เช่น ซอฟต์แวร์มีช่องโหว่ รหัสผ่านรั่วไหลหรือคาดเดาได้ หน้าสำหรับผู้ดูแลระบบที่ไม่มีการตรวจสอบสิทธิ์ คำค้นหาในฐานข้อมูลซึ่งมีโค้ดที่เป็นอันตราย พอร์ตที่เปิดโดยไม่จำเป็น หรือการแสวงหาประโยชน์จากจุดอ่อนของมนุษย์ผ่านวิศวกรรมสังคม เช่น ฟิชชิง หรือการแอบอ้างเป็นหน่วยงานที่น่าเชื่อถือ การขจัดหรือลดช่องโหว่ดังกล่าวเป็นเรื่องสำคัญอย่างยิ่ง</p>

<a name="questions"></a>
<h2>ฉันควรจะสอบถามจากที่ใดถ้ามีคำถามเพิ่มเติม</h2>
  <p><a href="//support.google.com/webmasters/go/community">ฟอรัมความช่วยเหลือสำหรับผู้ดูแลเว็บ</a>มีกลุ่ม Googler และผู้ร่วมให้ข้อมูลทางเทคนิคที่พร้อมให้ความคิดเห็นเพิ่มเติมแก่คุณ นอกจากนี้โดยส่วนมากแล้ว ผู้ให้บริการระบบจัดการเนื้อหา (CMS) รายใหญ่จะมีเอกสารเกี่ยวกับวิธีแก้ปัญหาการถูกแฮ็กกรณีต่างๆ โดยละเอียด และคุณยังขอความช่วยเหลือจากผู้เชี่ยวชาญด้านความปลอดภัยที่เชื่อถือได้ได้อีกด้วย</p>

</body></html>
