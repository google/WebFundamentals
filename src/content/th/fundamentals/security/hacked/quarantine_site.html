<html devsite><head>
  <title>กำหนดไซต์เป็นเขตกักบริเวณ</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>
<h3>คุณจะต้องมีสิ่งต่อไปนี้</h3>
<ul>
  <li>ความสามารถในการป้องกันไม่ให้เว็บเซิร์ฟเวอร์ของคุณแสดงหน้าเว็บ (หรือคุณอาจพูดคุยกับผู้ให้บริการโฮสต์เกี่ยวกับตัวเลือกต่างๆ ก็ได้) โปรดทราบว่า คุณจะต้องทำให้ไซต์กลับมาออนไลน์ในช่วงเวลาสั้นๆ ในขั้นตอนต่อๆ ไป</li>
  <li>สิทธิ์ในการจัดการบัญชี (ความสามารถในการดูผู้ใช้ทั้งหมด ลบผู้ใช้ และเปลี่ยนรหัสผ่านทั้งหมดที่เกี่ยวข้องกับบัญชีของคุณ)</li>
</ul>
<div class="video-wrapper">
  <iframe class="devsite-embedded-youtube-video" data-video-id="StID0NXeycw" data-autohide="1" data-showinfo="0" frameborder="0" allowfullscreen>
  </iframe>
</div>
<h3>สิ่งที่ต้องดำเนินการต่อไป</h3>
<ol>
  <li><strong>ทำให้ไซต์ออฟไลน์</strong>เพื่อไม่ให้แสดงเนื้อหาต่อผู้ใช้อีกต่อไป ตัวอย่างเช่น หยุดการทำงานของเว็บเซิร์ฟเวอร์หรือชี้รายการ DNS ของเว็บไซต์ให้ไปยังหน้าที่มีเนื้อหาคงที่ในเซิร์ฟเวอร์อื่นที่ใช้รหัสตอบกลับ HTTP 503
<p>เมื่อทำให้ไซต์ที่ถูกบุกรุกนั้นออฟไลน์ไปอย่างสมบูรณ์แล้ว คุณจะทำงานด้านการดูแลระบบได้โดยโดนแฮ็กเกอร์รบกวนน้อยลง และช่วยให้ผู้เข้าชมไม่ได้รับโค้ดอันตรายหรือไฟล์สแปมในช่วงเวลาดังกล่าว การทำให้ไซต์ออฟไลน์เป็นช่วงๆ/ชั่วคราวในระหว่างกระบวนการกู้คืนไม่น่าจะส่งผลกระทบต่ออันดับของไซต์ในผลการค้นหาในอนาคต</p>
      <ul>
        <li>คุณควรติดต่อผู้ให้บริการโฮสต์ในกรณีที่ไม่แน่ใจว่าจะทำให้ไซต์ออฟไลน์ได้อย่างไร ตัวอย่างเช่น ผู้ให้บริการโฮสต์อาจกำหนดค่าการตอบกลับ 503 สำหรับไซต์ของคุณ<em>จากภายนอกไดเรกทอรีที่ถูกแฮ็ก</em> (ซึ่งเป็นทางเลือกที่ดีทางเลือกหนึ่ง) แจ้งผู้ให้บริการโฮสต์ว่าเร็วๆ นี้คุณจะต้องสลับให้ไซต์ออนไลน์และออฟไลน์เพื่อทำการทดสอบ ซึ่งเขาอาจช่วยแนะนำวิธีที่คุณจะทำให้ไซต์ออฟไลน์ด้วยตัวเองได้มากที่สุด
        </li><li>การให้ไซต์แสดง<a href="https://en.wikipedia.org/wiki/List_of_HTTP_status_codes">รหัสสถานะ HTTP</a> 4xx หรือ 5xx ช่วยปกป้องผู้ใช้ได้ไม่เพียงพอ ผู้ใช้ยังอาจได้รับเนื้อหาที่เป็นอันตรายอยู่จากการตอบกลับ 404, 503 ฯลฯ <em>รหัสสถานะ 503 มีประโยชน์ในการแจ้งให้ทราบว่าไซต์จะไม่ทำงานชั่วคราว แต่การตอบกลับดังกล่าวควรดำเนินการภายนอกเซิร์ฟเวอร์/ไซต์ที่ถูกบุกรุก</em>
        </li>
        <li>การใช้<a href="/search/reference/robots_txt">คำสั่งไม่อนุญาตของ robots.txt</a> ก็ยังไม่เพียงพอเนื่องจากจะเป็นการบล็อกโปรแกรมรวบรวมข้อมูลของเครื่องมือค้นหาเท่านั้น ผู้ใช้ทั่วไปยังคงเข้าถึงเนื้อหาที่เป็นอันตรายได้อยู่</li>
      </ul>
  </li>
  <li><strong>ติดต่อผู้ให้บริการโฮสต์เพื่อแจ้งให้ทราบถึงสถานการณ์ที่เกิดขึ้น</strong>หากยังไม่ได้ดำเนินการ ถ้าผู้ให้บริการโฮสต์ถูกแฮ็กด้วยเช่นกัน การแจ้งนี้จะช่วยให้เขาเข้าใจขอบเขตของปัญหาได้</li>
  <li><strong>จัดการบัญชีผู้ใช้</strong>
    <ul>
      <li>ดูรายการบัญชีผู้ใช้ของไซต์และตรวจสอบว่าแฮ็กเกอร์ได้สร้างบัญชีผู้ใช้ขึ้นใหม่หรือไม่ หากมีการสร้างบัญชีที่ไม่ถูกต้อง ให้จดชื่อบัญชีที่ไม่พึงประสงค์ไว้เพื่อตรวจสอบในภายหลัง จากนั้นให้ลบบัญชี เพื่อป้องกันไม่ให้แฮ็กเกอร์เข้าสู่ระบบอีกในอนาคต</li>
      <li>เปลี่ยนรหัสผ่านของผู้ใช้ไซต์และบัญชีทั้งหมด ซึ่งรวมถึงข้อมูลการเข้าสู่ระบบสำหรับ FTP, การเข้าถึงฐานข้อมูล, ผู้ดูแลระบบ และบัญชีระบบจัดการเนื้อหา (CMS)</li>
    </ul>
  </li>
</ol>
 <h2>ขั้นตอนถัดไป</h2>
<p>ขั้นตอนถัดไปในกระบวนการนี้คือ<a href="use_search_console">ใช้ Search Console</a></p>

</body></html>
