<html devsite><head>
  <title>ฉันจะทราบได้อย่างไรว่าไซต์ถูกแฮ็ก</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>

<p>ทำตามขั้นตอนเหล่านี้ในกรณีต่อไปนี้</p>
<ul>
<li>คุณได้รับแจ้งจาก Google ว่าไซต์ถูกแฮ็ก</li>
<li>คุณเห็นคำเตือนในการค้นหาว่าไซต์ของคุณถูกแฮ็กหรือถูกบุกรุก</li>
<li>คุณไม่แน่ใจว่าไซต์ถูกแฮ็กจริงหรือไม่</li>
</ul>

<p>หากคุณไม่แน่ใจว่าไซต์ถูกแฮ็กจริงหรือไม่ หรือคิดว่าไซต์ถูกตั้งค่าสถานะอย่างไม่ถูกต้อง ให้เริ่มด้วยการลงทะเบียนไซต์ใน <a href="https://www.google.com/webmasters/tools/home">Search Console</a> ไปที่ส่วน<a href="https://www.google.com/webmasters/tools/manual-action">การดำเนินการโดยเจ้าหน้าที่</a>หรือ<a href="https://www.google.com/webmasters/tools/security-issues">ปัญหาด้านความปลอดภัย</a>ของ Search Console แล้วมองหาตัวอย่าง URL ที่ Google ตรวจพบว่าถูกแฮ็กในไซต์</p>

<p>หากคุณไม่สามารถดูเนื้อหาที่ถูกแฮ็กใน URL ที่ระบุใน Search Console เนื้อหานั้นอาจใช้เทคนิคชื่อ<a href="//support.google.com/webmasters/answer/66355">การปิดบังหน้าเว็บจริง</a>
  การปิดบังหน้าเว็บจริงอาจทำให้คุณทำความสะอาดไซต์ได้ยากขึ้นเพราะมีการแสดงเนื้อหาที่แตกต่างกันแก่ผู้ใช้ต่างประเภท เช่น เมื่อคุณไปที่หน้า www.example.com/cheap-drugs คุณอาจเห็นหน้าที่ไม่มีเนื้อหาใดๆ เลย ซึ่งอาจทำให้คุณเชื่อว่าเนื้อหาในไซต์ไม่ได้ถูกแฮ็ก อย่างไรก็ตาม เมื่อเครื่องมือค้นหาอย่างเช่น Google เข้าถึง www.example.com/cheap-drugs ก็จะเห็นคำและลิงก์ที่เป็นสแปม</p>

<p>หากต้องการตรวจสอบการปิดบังหน้าเว็บจริง ให้ใช้<a href="https://support.google.com/webmasters/troubleshooter/6155978">เครื่องมือแก้ไขปัญหาเว็บไซต์ที่ถูกแฮ็ก</a> เครื่องมือแก้ปัญหานี้จะแนะนำเครื่องมือต่างๆ เช่น โอเปอเรเตอร์การค้นหา <code>site:</code> และ<a href="https://www.google.com/webmasters/tools/googlebot-fetch">โปรแกรม Googlebot จำลอง</a>ที่ช่วยแสดงเนื้อหาที่ถูกแฮ็กแบบปิดบังหน้าเว็บจริงได้</p>

<p>หลังจากตรวจสอบหน้าเว็บอีกครั้ง หากคุณยังคิดว่าไซต์ถูกตั้งค่าสถานะอย่างไม่ถูกต้อง โปรดโพสต์ไว้ใน<a href="https://productforums.google.com/forum/#!forum/webmasters">ฟอรัมความช่วยเหลือสำหรับผู้ดูแลเว็บ</a> มิเช่นนั้น ให้ทำตาม<a href="https://www.google.com/webmasters/hacked/">คำแนะนำเรื่อง "ความช่วยเหลือสำหรับไซต์ที่ถูกแฮ็ก" สำหรับผู้ดูแลเว็บ</a>เพื่อทำความสะอาดไซต์</p>

</body></html>
