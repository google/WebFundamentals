<html devsite><head>
  <title>ใช้ Search Console</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>
    <p>หาก<a href="https://www.support.google.com/webmasters/answer/35179">ยืนยันการเป็นเจ้าของ</a>ไซต์แล้ว คุณก็จะข้ามการดำเนินการแรกด้านล่างนี้และไปที่การตรวจสอบข้อมูลไซต์ของคุณใน Search Console ได้เลย</p>
<div class="video-wrapper">
  <iframe class="devsite-embedded-youtube-video" data-video-id="jC7jja6ebBM" data-autohide="1" data-showinfo="0" frameborder="0" allowfullscreen>
  </iframe>
</div>

<h3>คุณจะต้องมีสิ่งต่อไปนี้</h3>

<ul>
  <li>ความสามารถในการ<a href="https://www.support.google.com/webmasters/answer/35179">ยืนยันการเป็นเจ้าของ</a>ไซต์โดยใช้เทคนิคอย่างเช่น การเพิ่มไฟล์ลงในไดเรกทอรีราก การสร้าง<a href="https://www.support.google.com/webmasters/answer/79812">เมตาแท็ก</a> การเป็นเจ้าของบัญชีผู้ดูแลระบบ Google Analytics ของไซต์ ฯลฯ</li>
</ul>

<div class="action">
  <h3>สิ่งที่คุณต้องดำเนินการ</h3>

  <p>ในส่วนนี้ คุณจะต้องดำเนินการดังต่อไปนี้</p>

  <ol>
    <li><a href="#verify">ยืนยันการเป็นเจ้าของไซต์ใน Search Console</a></li>
    <li><a href="#check">ตรวจสอบว่าแฮ็กเกอร์ยังไม่ได้ยืนยันการเป็นเจ้าของใน Search Console และเปลี่ยนแปลงการตั้งค่าซึ่งคุณไม่ต้องการ</a></li>
    <li><a href="#determine">ระบุลักษณะของการโจมตี</a></li>
  </ol>
</div>
<a name="verify"></a>

<h4>ยืนยันการเป็นเจ้าของไซต์ใน Search Console</h4>

<ol>
  <li>เปิดเบราว์เซอร์และไปที่ศูนย์กลางผู้ดูแลเว็บที่ <a href="https://www.google.com/webmaster">http://www.google.com/webmasters</a></li>
  <li>คลิก <strong>Search Console</strong></li>
  <li>ลงชื่อเข้าใช้ Search Console ด้วย<a href="https://www.google.com/accounts">บัญชี Google</a>
    หากคุณไม่มีบัญชี Google ให้คลิก<strong>สร้างบัญชี</strong> การสร้างบัญชี Google ใหม่ไม่ได้ทำให้คุณสูญเสียบัญชีอีเมลที่มีอยู่กับอีกบริษัทหนึ่ง
    (<a href="https://accounts.google.com/SignUp">ข้อมูลเพิ่มเติมเกี่ยวกับบัญชี</a>)</li>
  <li>คลิก<strong>เพิ่มไซต์</strong> พิมพ์ URL ของไซต์ลงในช่อง จากนั้นคลิก<strong>ต่อไป</strong></li>
  <li>เลือกวิธียืนยันที่สะดวกที่สุดสำหรับคุณ แท็บ<strong>วิธีการที่แนะนำ</strong>ในหน้าการยืนยันจะแสดงวิธีที่ Google คิดว่าดีที่สุด วิธีอื่นๆ จะแสดงอยู่ในแท็บ<strong>วิธีการอื่น</strong>
    (<a href="https://goo.gl/kQnHQ">ข้อมูลเพิ่มเติมเกี่ยวกับการยืนยัน</a>)</li>
  <li>นำไซต์กลับมาออนไลน์หากคุณเลือกวิธียืนยันที่ต้องเข้าถึงไซต์ เช่น เมตาแท็ก HTML หรือไฟล์ HTML</li>
  <li>คลิก<strong>ยืนยัน</strong>เพื่อยืนยันการเป็นเจ้าของโดยใช้วิธีที่คุณเลือก หากการยืนยันเสร็จสมบูรณ์ คุณจะเห็นหน้าจอแสดงความยินดีที่แจ้งว่าคุณเป็นเจ้าของที่ผ่านการยืนยันแล้ว
    คุณทำให้ไซต์กลับไปออฟไลน์ได้ แต่จะต้องนำไซต์กลับมาออนไลน์อีกในขั้นตอนข้างหน้า</li>
</ol>
<a name="check"></a>

<h4>หลังจากที่ยืนยันแล้ว ให้ตรวจสอบว่าแฮ็กเกอร์ยังไม่ได้ยืนยันการเป็นเจ้าของใน Search Console ตลอดจนเปลี่ยนแปลงการตั้งค่าซึ่งคุณไม่ต้องการ</h4>

<ol>
  <li>ไปที่หน้าแรกซึ่งเป็นหน้าหลักของ Search Console โดยคลิกโลโก้ Search Console</li>
  <li>ค้นหาไซต์ของคุณ แล้วคลิก<strong>จัดการไซต์</strong></li>
  <li>คลิก<strong>เพิ่มหรือนำผู้ใช้ออก</strong></li>
  <li>ตรวจสอบว่า<a href="https://www.support.google.com/webmasters/answer/44227">ผู้ใช้และเจ้าของ</a>ทั้งหมดที่แสดงอยู่ได้รับอนุญาตแล้ว</li>
  <li>จดที่อยู่อีเมลของผู้ใช้ที่ไม่ได้รับอนุญาต (เผื่อว่าจะมีประโยชน์ในอนาคต) แล้วลบผู้ใช้นั้นออกจากไซต์ สำหรับเจ้าของที่ไม่ได้รับอนุญาต คุณจะต้องลบเจ้าของและสิ่งใดก็ตามที่อาจใช้เป็นโทเค็นการยืนยันได้ เช่น เมตาแท็กการยืนยันในหน้าแรก หรือไฟล์ HTML ในเซิร์ฟเวอร์ของคุณ (<a href="https://www.support.google.com/webmasters/answer/2454036">ข้อมูลเพิ่มเติม</a>)</li>
  <li>ตรวจสอบการเปลี่ยนแปลงการตั้งค่าที่ไม่ต้องการใน Search Console คลิกไอคอนการตั้งค่า <span class="material-icons">การตั้งค่า</span> แล้วคลิก<a href="https://www.support.google.com/webmasters/answer/2454036"><strong>การตั้งค่าไซต์</strong></a>เพื่อหาการเปลี่ยนแปลงที่ไม่พึงประสงค์ซึ่งแฮ็กเกอร์อาจทำขึ้น เช่น การลด<a href="https://www.support.google.com/webmasters/answer/48620">อัตราการรวบรวมข้อมูล</a> (อาจมีเป้าหมายเพื่อหลีกเลี่ยงสไปเดอร์ของเครื่องมือค้นหา) รวมทั้งตรวจสอบว่าไม่มีสิ่งผิดปกติแสดงอยู่ในส่วน<strong>ดัชนีของ Google</strong> &gt; <a href="https://www.support.google.com/webmasters/answer/164734">นำ URL ออก</a> หรือการตั้งค่า<span class="material-icons"></span> &gt; <a href="https://www.support.google.com/webmasters/answer/83106">แจ้งเปลี่ยนที่อยู่</a></li>
</ol>
<a name="determine"></a>

<h4>ระบุลักษณะของการโจมตี</h4>

<p>ข้อมูลใน "ศูนย์ข้อความ" และ "ปัญหาด้านความปลอดภัย" ใน Search Console ช่วยคุณในการระบุว่าไซต์ถูกแฮ็กในลักษณะต่างๆ ต่อไปนี้หรือไม่</p>

<ul>
  <li>มีเนื้อหาสแปมที่อาจลดคุณภาพและความเกี่ยวข้องของผลการค้นหา</li>
  <li>มีวัตถุประสงค์ในการฟิชชิง</li>
  <li>มีวัตถุประสงค์เพื่อแพร่กระจายมัลแวร์</li>
</ul>

<p>ในการตรวจสอบการแฮ็กหรือมัลแวร์โดยใช้ Search Console ให้ดำเนินการตามขั้นตอนต่อไปนี้</p>

<ol>
  <li>ไปที่หน้าแรกของ Search Console โดยคลิกที่โลโก้ Search Console ที่มุมด้านบน</li>
  <li>คลิก<strong>ข้อความ</strong></li>
  <li>ตรวจสอบว่ามีข้อความสำคัญจาก Google เกี่ยวกับว่าไซต์ถูกใช้เพื่อทำสิ่งต่างๆ ต่อไปนี้หรือไม่ 1) แสดงหน้า ข้อความ หรือลิงก์สแปม 2) ฟิชชิง 3) แพร่กระจายมัลแวร์ หากคุณได้รับการแจ้งเตือนเกี่ยวกับฟิชชิง โปรดอย่าลบข้อความดังกล่าวจนกว่าจะได้ดำเนินการตามกระบวนการกู้คืนทั้งหมดจนเสร็จสมบูรณ์แล้ว</li>
  <li>ไปที่<strong>ปัญหาด้านความปลอดภัย</strong>ในเครื่องมือของผู้ดูแลเว็บ
    <ul>
      <li>ไซต์ที่ได้รับผลกระทบจากมัลแวร์จะมีคำว่า “มัลแวร์” แสดงอยู่ที่ส่วนหัวระดับบนสุด และตามด้วยหมวดหมู่ของประเภทมัลแวร์ เช่น “การแก้ไขการกำหนดค่าเซิร์ฟเวอร์” หรือ “การแทรกเทมเพลตข้อผิดพลาด” ในกรณีดังกล่าว แฮ็กเกอร์อาจใช้ไซต์ของคุณในการส่งซอฟต์แวร์ที่ออกแบบมาเพื่อเข้าถึงข้อมูลที่เป็นความลับหรือที่ทำให้เกิดอันตรายต่อคอมพิวเตอร์ไปยังเครื่องของผู้เข้าชม ในการหาวิธีแก้ไขปัญหานี้ โปรดไปที่<a href="hacked_with_malware">ประเมินความเสียหายจากมัลแวร์</a>
      </li>
      <li>ไซต์ที่ถูกแฮ็กให้แสดงสแปมอาจมีคำว่า "ถูกแฮ็ก" แสดงอยู่ที่ส่วนหัวระดับบนสุด และตามด้วยหมวดหมู่ของประเภทการแฮ็ก เช่น "การแทรกเนื้อหา" ซึ่งแฮ็กเกอร์อาจวางหน้า ข้อความ หรือลิงก์สแปมไว้ในไซต์ ในการหาวิธีแก้ไขปัญหานี้ โปรดไปที่<a href="hacked_with_spam">ประเมินความเสียหายจากสแปม</a></li>
      <li>ไซต์ที่มี "การแจ้งเตือนฟิชชิง" ในศูนย์ข้อความสำหรับ Search Console อาจไม่แสดงข้อมูลใดๆ ใน "ปัญหาด้านความปลอดภัย" หลังจากที่สร้างหน้าฟิชชิงในไซต์ แฮ็กเกอร์จะใช้ไซต์ในการรับข้อมูลการเข้าสู่ระบบ รหัสผ่าน หรือรายละเอียดด้านการเงินของผู้ใช้ โดยมักจะใช้การอำพรางตัวเป็นไซต์ที่เชื่อถือได้ เนื่องจากการล้างฟิชชิงออกจะคล้ายคลึงกับสแปม โปรดไปที่<a href="hacked_with_spam">ประเมินความเสียหายจากสแปม</a></li>
    </ul>
  </li>
</ol>

<h2>ขั้นตอนถัดไป</h2>

<p>ขั้นตอนถัดไปในกระบวนการนี้คือ<a href="hacked_with_spam">ประเมินความเสียหายจากสแปม (ถูกแฮ็กให้แสดงสแปม)</a> หรือ<a href="hacked_with_malware">ประเมินความเสียหายจากมัลแวร์ (ถูกแฮ็กให้แพร่กระจายมัลแวร์)</a></p>

</body></html>
