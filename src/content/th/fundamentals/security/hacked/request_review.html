<html devsite><head>
<title>ขอให้ตรวจสอบ</title>
<meta name="project_path" value="/web/fundamentals/_project.yaml"/>
<meta name="book_path" value="/web/fundamentals/_book.yaml"/>
</head>
<body>
{% include "web/_shared/translation-out-of-date.html" %}
<p>คุณต้องขอให้ Google ตรวจสอบเพื่อให้มีการยกเลิกการตั้งค่าสถานะหน้าเว็บหรือไซต์ว่าเป็นอันตรายหรืออาจหลอกลวงผู้ใช้</p>
<div class="video-wrapper">
  <iframe class="devsite-embedded-youtube-video" data-video-id="lc3UjnDcMxo" data-autohide="1" data-showinfo="0" frameborder="0" allowfullscreen> </iframe>
</div>
<h3>คุณจะต้องมีสิ่งต่อไปนี้</h3>
<ul>
  <li>ความรู้เกี่ยวกับคำสั่ง Shell/เทอร์มินัล</li>
</ul>
<h3>สิ่งที่คุณต้องดำเนินการ</h3>
<h4>1. ข้อกำหนดเบื้องต้น</h4>
<p>ก่อนขอให้ตรวจสอบ ให้ตรวจดูว่าคุณได้ทำตามขั้นตอนต่อไปนี้แล้ว</p>
<ul>
  <li>ยืนยันการเป็นเจ้าของไซต์ใน Search Console</li>
  <li>ทำความสะอาดสิ่งที่แฮ็กเกอร์ได้ทำให้เสียหายในไซต์</li>
  <li>แก้ไขช่องโหว่</li>
  <li>นำไซต์ปกติกลับมาออนไลน์</li>
</ul>
<h4>2. ตรวจสอบซ้ำอีกครั้งว่าหน้าเว็บใช้งานได้และมีข้อมูลที่เป็นปกติ</h4>
<p>เพื่อความปลอดภัย ให้ใช้ Wget หรือ cURL เพื่อดูหน้าต่างๆ ในไซต์ เช่น หน้าแรกและ URL ที่โดนแฮ็กเกอร์แก้ไข ซึ่งตอนนี้ควรจะแสดงข้อมูลเป็นปกติแล้ว หากหน้าดังกล่าวไม่มีปัญหาใดๆ และคุณมั่นใจว่าหน้าอื่นๆ ในไซต์ก็เป็นปกติแล้วเช่นกัน คุณก็ส่งคำขอให้ตรวจสอบได้</p>
  <p><strong>สำคัญ:</strong> หน้าเว็บต้องพร้อมให้ Googlebot รวบรวมข้อมูลเพื่อให้แน่ใจว่าปลอดจากอันตรายแล้วจริง โดยตรวจสอบว่าไม่ได้มีการป้องกันโดยใช้ robots หรือบล็อกไม่ให้จัดทำดัชนีโดยใช้เมตาแท็กหรือคำสั่ง "noindex" ของ robots</p>
<h4 id="request_review">3. ขอให้ตรวจสอบ</h4>
<p>ก่อนขอให้ตรวจสอบ ให้ตรวจดูว่ามีการแก้ไขปัญหาต่างๆ แล้วจริง ถ้าขอให้ตรวจสอบโดยที่ยังมีปัญหาอยู่ ก็มีแต่จะทำให้ไซต์มีสถานะอันตรายเนิ่นนานต่อไปอีก</p>
<ul>
  <li><strong>ฟิชชิง</strong>
    <ol>
      <li>กรอกฟอร์มเพื่อขอให้ตรวจสอบที่ <a href="https://www.google.com/safebrowsing/report_error/">google.com/safebrowsing/report_error/</a>
        การตรวจสอบนี้จะนำคำเตือนฟิชชิงออกจากหน้าฟิชชิงที่ทำความสะอาดแล้ว และยังใช้เป็นเครื่องมือการรายงานสำหรับเจ้าของไซต์ที่เชื่อว่าหน้าเว็บถูกตั้งค่าสถานะอย่างไม่ถูกต้องว่ามีการฟิชชิง</li>
    </ol>
  </li>
  <li><strong>มัลแวร์หรือสแปม</strong>
    <ol>
      <li>เปิด<a href="https://www.google.com/webmasters/tools/security-issues" target="new"><strong>รายงานปัญหาด้านความปลอดภัย</strong></a>ใน Search Console รายงานอาจจะยังแสดงคำเตือนและตัวอย่าง URL ที่ติดเชื้อซึ่งคุณเคยเห็นมาก่อนแล้ว</li>
      <li>หากคุณเชื่อว่าตัวอย่าง URL ที่ระบุนั้นเป็นปกติทั้งหมดแล้ว ให้เลือก<strong>ขอให้ตรวจสอบ</strong> ในการส่งคำขอให้ตรวจสอบ โปรดให้ข้อมูลเพิ่มเติมเกี่ยวกับการจัดการความเสียหายในไซต์ที่เกิดจากแฮ็กเกอร์ให้เป็นปกติ ตัวอย่างเช่น สำหรับแต่ละหมวดหมู่ใน "ปัญหาด้านความปลอดภัย" คุณสามารถเขียนข้อความที่อธิบายว่า ไซต์ได้รับการแก้ไขอย่างไร (เช่น "สำหรับ URL ที่ถูกแฮ็กโดยการแทรกเนื้อหา ฉันได้ลบเนื้อหาสแปมออก และแก้ไขช่องโหว่แล้วด้วยการอัปเดตปลั๊กอินที่ล้าสมัย")</li>
    </ol>
  </li>
</ul>
<h4>4. รอให้มีการตรวจสอบ</h4>
<ul>
  <li><strong>ระยะเวลาในการตรวจสอบมัลแวร์:</strong> การตรวจสอบไซต์ที่ติดมัลแวร์จะใช้เวลาประมาณ 2-3 วัน หลังจากที่การตรวจสอบเสร็จสิ้น คุณจะดูการตอบกลับได้ใน<strong>ข้อความ</strong>ใน Search Console</li>
  <li><strong>ระยะเวลาในการตรวจสอบการถูกแฮ็กให้แสดงสแปม:</strong> การตรวจสอบไซต์ที่ถูกแฮ็กให้แสดงสแปมอาจใช้เวลาหลายสัปดาห์ เนื่องจากอาจต้องมีการตรวจสอบสแปมโดยเจ้าหน้าที่หรือตรวจสอบหน้าที่ถูกแฮ็กใหม่ทั้งหมด ถ้าผลการตรวจสอบออกมาว่าผ่าน "ปัญหาด้านความปลอดภัย" จะไม่แสดงหมวดหมู่ที่ถูกแฮ็กหรือตัวอย่าง URL ที่ถูกแฮ็กอีกต่อไป </li>
  <li><strong>ระยะเวลาในการตรวจสอบฟิชชิง:</strong> การตรวจสอบฟิชชิงจะใช้เวลาประมาณ 1 วัน หากผลการตรวจสอบออกมาว่าผ่าน คำเตือนฟิชชิงที่ปรากฏต่อผู้ใช้จะถูกนำออกและหน้าเว็บอาจปรากฏในผลการค้นหาอีกครั้ง</li>
</ul>
<p>หาก Google พบว่าไซต์ทำงานเป็นปกติแล้ว จะมีการนำคำเตือนในเบราว์เซอร์และผลการค้นหาออกภายใน 72 ชั่วโมง</p>
<p>หาก Google ตัดสินว่ายังคงมีปัญหาอยู่ ปกติแล้วรายงาน "ปัญหาด้านความปลอดภัย" ใน Search Console จะแสดงตัวอย่าง URL ที่ติดเชื้อเพิ่มเติมเพื่อช่วยคุณในการตรวจสอบต่อไป
  คำเตือนว่าไซต์มีมัลแวร์หรือถูกแฮ็กให้แสดงสแปมจะยังคงปรากฏในผลการค้นหาและ/หรือเบราว์เซอร์เพื่อเป็นการเตือนผู้ใช้ให้ระมัดระวัง</p>
<h4>ขั้นตอนสุดท้าย</h4>
<ul>
  <li><strong>หากคำขอผ่านการอนุมัติ</strong> ให้ตรวจสอบว่าไซต์ทำงานตามที่ควรจะเป็น เช่น หน้าเว็บโหลดได้เป็นปกติและสามารถคลิกลิงก์ได้ ในการดูแลไซต์ให้ปลอดภัย เจ้าของไซต์ทุกรายควรใช้แผนการดูแลรักษาและการรักษาความปลอดภัยที่สร้างขึ้นในขั้นตอนการ<a href="clean_site">ทำความสะอาดและดูแลรักษาไซต์</a> สำหรับข้อมูลเพิ่มเติม โปรดดูทรัพยากรจาก <a href="https://www.stopbadware.org">StopBadware</a> ดังต่อไปนี้
    <ul>
      <li><a href="https://www.stopbadware.org/prevent-badware-basics">การป้องกันแบดแวร์: ข้อมูลเบื้องต้น</a></li>
      <li><a href="https://www.stopbadware.org/hacked-sites-resources">ทรัพยากรเพิ่มเติม: ไซต์ที่ถูกแฮ็ก</a></li>
    </ul>
  </li>
  <li><strong>หากคำขอไม่ผ่านการอนุมัติ</strong> ให้ประเมินไซต์อีกครัั้งเพื่อหา<a href="hacked_with_malware">มัลแวร์</a>หรือ<a href="hacked_with_spam">สแปม</a> หรือหาการแก้ไขไฟล์หรือไฟล์ใหม่ๆ ที่แฮ็กเกอร์สร้างขึ้น หรือจะลองขอความช่วยเหลือเพิ่มเติมจาก<a href="support_team">ผู้เชี่ยวชาญในทีมสนับสนุน</a>ก็ได้</li>
</ul>

</body></html>
