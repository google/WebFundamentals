project_path: /web/_project.yaml
book_path: /web/fundamentals/_book.yaml
description: De snelste en best geoptimaliseerde hulpbron is een hulpbron die niet verstuurd wordt. Heeft u uw hulpbronnen onlangs gecontroleerd? Dit dient u regelmatig te doen om te garanderen dat elke hulpbron bijdraagt aan het gebruiksgemak.

{# wf_updated_on: 2014-04-28 #}
{# wf_published_on: 2014-03-31 #}

# Overbodige downloads uitsluiten {: .page-title }

{% include "web/_shared/contributors/ilyagrigorik.html" %}



De snelste en best geoptimaliseerde hulpbron is een hulpbron die niet verstuurd wordt. Heeft u uw hulpbronnen onlangs gecontroleerd? Dit dient u regelmatig te doen om te garanderen dat elke hulpbron bijdraagt aan het gebruiksgemak.


### TL;DR {: .hide-from-toc }
- Inventariseer alle items van uzelf en van derde partijen op uw pagina's
- Meet hoe goed elk item het doet: de meerwaarde en de technische resultaten
- Bepaal of elke hulpbron voldoende meerwaarde heeft


De snelste en best geoptimaliseerde hulpbron is een hulpbron die niet verstuurd wordt. Dit lijkt vanzelfsprekend, maar wordt in de praktijk vaak over het hoofd gezien. Als website-technici is het onze taak om altijd kritisch te kijken naar hulpbronnen en deze van uw applicatie te verwijderen indien deze overbodig zijn. Een goede werkwijze is om impliciete en expliciete aannames regelmatig met uw team te bespreken en opnieuw te beoordelen. Een aantal voorbeelden:

* We hebben hulpbron X altijd op onze pagina's weergegeven, maar wegen de kosten voor downloads en weergaven op tegen de meerwaarde van de hulpbron voor gebruikers? Kunnen we de meerwaarde meten en vaststellen?
* Levert de hulpbron &mdash;, met name als het om een externe hulpbron &mdash; gaat, voldoende resultaten op? Is dit een noodzakelijke of overbodige hulpbron? Als de hulpbron noodzakelijk is, kan het dan problemen opleveren voor onze site? D.w.z. heeft het gevolgen voor de prestaties en gebruiksvriendelijkheid van onze pagina`s als de hulpbron niet beschikbaar is?
* Gaat deze hulpbron gepaard met een eindgebruikersovereenkomst, en is dit nodig? Is deze hulpbron in overeenstemming met goede werkwijzen: compressie, caching, enzovoort?

Het komt vaak voor dat onze pagina's hulpbronnen bevatten die overbodig of zelfs hinderlijk zijn voor pagina's, zonder enige meerwaarde te bieden voor gebruikers van de site waarop de hulpbronnen worden gehost. Dit geldt in gelijke mate voor eigen en externe hulpbronnen en widgets:

* Op site A wordt op de startpagina een diavoorstelling met foto's weergegeven, waardoor bezoekers met een klik &mdash; voorbeelden van foto's kunnen bekijken. Alle foto's worden geladen wanneer de pagina wordt geladen en de gebruiker kan door de foto's bladeren.
    * **Vraag:** heeft u gemeten hoeveel gebruikers meerdere foto's bekijken? U kunt hoge onkosten hebben door het downloaden van overbodige hulpbronnen die door de meeste bezoekers nooit worden bekeken.
* Op site B is een widget van een derde partij ge√Ønstalleerd waarmee gerelateerde inhoud wordt weergegeven, sociale betrokkenheid wordt vergroot, of andere services worden geboden.
    * **Vraag:** houdt u bij hoeveel bezoekers de widget gebruiken of doorklikken naar de inhoud die door de widget wordt geboden? Weegt de betrokkenheid die deze widget genereert op tegen de kosten van de widget?

Zoals u ziet, lijkt verwijderen van overbodige downloads vanzelfsprekend, maar is dit in de praktijk vaak niet het geval. Er moet zorgvuldig worden nagedacht en gemeten voordat een beslissing kan worden genomen. Voor de beste resultaten dient u alle items op uw pagina`s regelmatig te inventariseren en daarbij deze vragen voor elk item opnieuw te beantwoorden.



