<html devsite><head>
  <title>Search Console gebruiken</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
</head>
  <body>
    <p>Als u het <a href="https://www.support.google.com/webmasters/answer/35179">eigendom</a> van uw site al heeft geverifieerd, kunt u de eerste actie hieronder overslaan en meteen doorgaan met het controleren van uw sitegegevens in Search Console.</p>
<div class="video-wrapper">
  <iframe class="devsite-embedded-youtube-video" data-video-id="jC7jja6ebBM" data-autohide="1" data-showinfo="0" frameborder="0" allowfullscreen>
  </iframe>
</div>

<h3>Wat u nodig heeft:</h3>

<ul>
  <li>De mogelijkheid om het <a href="https://www.support.google.com/webmasters/answer/35179">eigendom van uw site te verifiëren</a> door bijvoorbeeld een bestand aan de root-directory toe te voegen, <a href="https://www.support.google.com/webmasters/answer/79812">metatags</a> goed te keuren, een Google Analytics-beheerdersaccount voor de site te hebben, enzovoort.</li>
</ul>

<div class="action">
  <h3>Wat u gaat doen:</h3>

  <p>In dit gedeelte gaat u de volgende acties uitvoeren:</p>

  <ol>
    <li><a href="#verify">Eigendom van uw site verifiëren in Search Console.</a></li>
    <li><a href="#check">Controleren of de hacker het eigendom nog niet heeft geverifieerd in Search Console en ongewenste wijzigingen in de instellingen heeft aangebracht.</a></li>
    <li><a href="#determine">De aard van de aanval bepalen.</a></li>
  </ol>
</div>
<a name="verify"></a>

<h4>Eigendom van uw site verifiëren in Search Console</h4>

<ol>
  <li>Open een browser en ga naar Webmaster Central op <a href="https://www.google.com/webmaster">http://www.google.com/webmasters</a>.</li>
  <li>Klik op <strong>Search Console</strong>.</li>
  <li>Log in bij Search Console met een <a href="https://www.google.com/accounts">Google-account</a>.
    Als u geen Google-account heeft, klikt u op <strong>Een account maken</strong>. Een nieuw Google-account betekent niet dat u uw bestaande e-mailaccount bij een ander bedrijf verliest.
    (<a href="https://accounts.google.com/SignUp">Meer informatie over accounts</a>.)</li>
  <li>Klik op <strong>Een site toevoegen</strong>. Geef de URL van uw site op in het vak en klik op <strong>Doorgaan</strong>.</li>
  <li>Kies de voor u meest geschikte verificatiemethode. Op het tabblad <strong>Aanbevolen methode</strong> op de verificatiepagina wordt de methode getoond die volgens Google het beste werkt. Aanvullende methoden vindt u op het tabblad <strong>Alternatieve methoden</strong>.
    (<a href="https://goo.gl/kQnHQ">Meer informatie over verificatie</a>.)</li>
  <li>Als u een verificatiemethode heeft gekozen waarvoor toegang tot uw site vereist is, zoals verificatie met een HTML-metatag of HTML-bestand, moet u uw site weer online zetten.</li>
  <li>Klik op <strong>Verifiëren</strong> om het eigendomsrecht met de door u geselecteerde methode te verifiëren. Als de verificatie slaagt, wordt een scherm weergegeven met de melding dat u een geverifieerde eigenaar bent.
    U kunt uw site nu weer offline halen. Voor volgende stappen is echter vereist dat de site weer online komt.</li>
</ol>
<a name="check"></a>

<h4>Nadat u bent geverifieerd, controleert u of de hacker nog niet het eigendom heeft geverifieerd in Search Console en nog geen ongewenste wijzigingen in de instellingen heeft aangebracht.</h4>

<ol>
  <li>Klik op het logo van Search Console om naar de homepage van Search Console te gaan.</li>
  <li>Zoek uw site op en klik op <strong>Site beheren.</strong></li>
  <li>Klik op <strong>Gebruikers toevoegen of verwijderen</strong>.</li>
  <li>Controleer of alle <a href="https://www.support.google.com/webmasters/answer/44227">vermelde gebruikers en eigenaren</a> geautoriseerd zijn.</li>
  <li>Registreer de e-mailadressen van niet-geautoriseerde gebruikers (dit kan in de toekomst nuttig zijn) en verwijder deze gebruikers van uw site. Voor niet-geautoriseerde eigenaren moet u zowel de eigenaar als de eventuele verificatietokens verwijderen, zoals een metatag voor verificatie op uw homepage of een HTML-bestand op uw server. (<a href="https://www.support.google.com/webmasters/answer/2454036">Meer informatie.</a>)</li>
  <li>Ga na of in Search Console ongewenste wijzigingen zijn aangebracht in de instellingen. Klik op het pictogram <span class="material-icons">Instellingen</span> en vervolgens op <a href="https://www.support.google.com/webmasters/answer/2454036"><strong>Site-instellingen</strong></a> om te controleren op mogelijk ongewenste wijzigingen door de hacker, zoals een lagere <a href="https://www.support.google.com/webmasters/answer/48620">crawlsnelheid</a> (misschien met het doel om spiders van zoekmachines te hinderen). Controleer ook of er niets ongebruikelijks wordt vermeld in het gedeelte <strong>Google-index</strong> &gt; <a href="https://www.support.google.com/webmasters/answer/164734">URL's verwijderen</a> of <span class="material-icons">Instellingen</span> &gt; <a href="https://www.support.google.com/webmasters/answer/83106">Adreswijziging</a>.</li>
</ol>
<a name="determine"></a>

<h4>De aard van de aanval bepalen</h4>

<p>Aan de hand van de informatie in het Berichtencentrum en bij Beveiligingsproblemen in Search Console kunt u bepalen of uw site op een van de volgende manieren is gehackt:</p>

<ul>
  <li>Met content die spam bevat die de kwaliteit en relevantie van de zoekresultaten kan verminderen.</li>
  <li>Voor phishing-doeleinden.</li>
  <li>Voor het verspreiden van malware.</li>
</ul>

<p>Voer de volgende stappen uit om met Search Console onderzoek te doen naar hackingacties of malware:</p>

<ol>
  <li>Klik op het logo van Search Console linksboven om naar de homepage van Search Console te gaan.</li>
  <li>Klik op <strong>Berichten</strong>.</li>
  <li>Controleer of er waarschuwingsberichten van Google zijn die aangeven of uw site is gebruikt voor 1) het versturen van pagina's, tekst of links die spam bevatten, 2) phishing, 3) het verspreiden van malware. Als u een phishing-melding heeft, verwijdert u dit bericht pas wanneer u het hele herstelproces heeft afgerond.</li>
  <li>Ga naar <strong>Beveiligingsproblemen</strong> in Search Console.
    <ul>
      <li>Sites die zijn geïnfecteerd met malware, zijn voorzien van een kop 'Malware' en vervolgens een malwarecategorie, zoals 'Gewijzigde serverconfiguratie' of 'Invoeging van foutsjabloon'. In deze gevallen kan de hacker uw site gebruiken om uw bezoekers te infecteren met software waarmee vertrouwelijke informatie kan worden achterhaald of die schadelijk is voor hun computers. Ga door naar <a href="hacked_with_malware">Schade door malware beoordelen</a> voor informatie over hoe u dit kunt oplossen.
      </li>
      <li>Sites die zijn gehackt om spam te versturen, kunnen als kop 'Gehackt' weergeven en vervolgens een categorie, zoals 'Invoeging van inhoud'. Waarschijnlijk heeft de hacker pagina's, tekst of links die spam bevatten, op uw site geplaatst. Ga door naar <a href="hacked_with_spam">Schade door spam beoordelen</a> voor informatie over hoe u dit kunt oplossen.</li>
      <li>Bij Beveiligingsproblemen staat mogelijk niets vermeld over sites die een phishing-melding hebben in het Berichtencentrum van Search Console. Door phishing-pagina's op uw site te maken, gebruikt de hacker uw site om inloggegevens, wachtwoorden of financiële gegevens van uw gebruikers te verkrijgen, vaak door zich voor te doen als een betrouwbare site. Omdat het schoonmaken van phishing vergelijkbaar is met het schoonmaken van spam, kunt u gebruikmaken van de informatie onder <a href="hacked_with_spam">Schade door spam beoordelen</a>.</li>
    </ul>
  </li>
</ol>

<h2>Volgende stap</h2>

<p>De volgende stap in het proces is <a href="hacked_with_spam">Schade door spam beoordelen (gehackt met spam)</a> of <a href="hacked_with_malware">Schade door malware beoordelen (gehackt met malware)</a>.</p>

</body></html>
