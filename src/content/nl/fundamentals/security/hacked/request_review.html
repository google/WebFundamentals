<html devsite><head>
<title>Een beoordeling aanvragen</title>
<meta name="project_path" value="/web/fundamentals/_project.yaml"/>
<meta name="book_path" value="/web/fundamentals/_book.yaml"/>
</head>
<body>
<p>U moet een beoordeling bij Google aanvragen om de markering van uw pagina of site als gevaarlijk of potentieel misleidend voor gebruikers ongedaan te maken.</p>
<div class="video-wrapper">
  <iframe class="devsite-embedded-youtube-video" data-video-id="lc3UjnDcMxo" data-autohide="1" data-showinfo="0" frameborder="0" allowfullscreen> </iframe>
</div>
<h3>Wat u nodig heeft:</h3>
<ul>
  <li>Kennis van shell/terminal-opdrachten</li>
</ul>
<h3>Wat u gaat doen:</h3>
<h4>1. Voorwaarden</h4>
<p>Voordat u een beoordeling aanvraagt, bevestigt u dat u de volgende stappen heeft genomen:</p>
<ul>
  <li>Eigendom van uw site geverifieerd in Search Console</li>
  <li>Het vandalisme van de hacker op uw site opgeruimd</li>
  <li>Het beveiligingsprobleem verholpen</li>
  <li>Uw schone site weer online gezet</li>
</ul>
<h4>2. Controleren of uw pagina's beschikbaar en schoon zijn</h4>
<p>Gebruik voor de zekerheid Wget of cURL om pagina's op uw site weer te geven, zoals uw homepage en een URL die voorheen was gewijzigd door een hacker en die nu weer schoon hoort te zijn. Als dat zo is en u er zeker van bent dat hetzelfde geldt voor de overige pagina's op uw site, is het tijd om een beoordeling aan te vragen.</p>
  <p><strong>Belangrijk:</strong> Uw pagina's moeten kunnen worden gecrawld door Googlebot om te controleren of ze schoon zijn. Zorg ervoor dat ze niet automatisch worden geblokkeerd en dat de indexering niet wordt geblokkeerd door noindex-metatags of instructies voor robots.</p>
<h4 id="request_review">3. Een beoordeling aanvragen</h4>
<p>Voordat u een beoordeling aanvraagt, moet u er zeker van zijn dat het probleem echt is opgelost. Als u een beoordeling aanvraagt terwijl het probleem nog steeds bestaat, duurt de periode dat uw site als gevaarlijk is gemarkeerd, alleen maar langer.</p>
<ul>
  <li><strong>Phishing</strong>
    <ol>
      <li>Voltooi de controle op <a href="https://www.google.com/safebrowsing/report_error/">google.com/safebrowsing/report_error/</a>.
        Met deze controle verwijdert u phishing-waarschuwingen van phishing-pagina's die zijn schoongemaakt. Deze controle dient tevens als een rapportagemiddel voor site-eigenaren die van mening zijn dat hun pagina ten onrechte is gemarkeerd voor phishing.</li>
    </ol>
  </li>
  <li><strong>Malware of spam</strong>
    <ol>
      <li>Open het rapport <a href="https://www.google.com/webmasters/tools/security-issues" target="new"><strong>Beveiligingsproblemen</strong></a> in Search Console. In het rapport worden waarschijnlijk nog steeds de waarschuwingen en voorbeelden van geïnfecteerde URL's weergegeven die u eerder heeft gezien.</li>
      <li>Als u van mening bent dat alle voorbeeld-URL's die worden vermeld, schoon zijn, selecteert u <strong>Een beoordeling aanvragen</strong>. Wanneer u een beoordeling aanvraagt, vragen we u om in detail te bevestigen dat uw site vrij is van schade door de hacker. Voor elke categorie binnen Beveiligingsproblemen kunt u bijvoorbeeld in een enkele zin uitleggen hoe de site is schoongemaakt (bijvoorbeeld 'Voor gehackte URL's met ingevoegde content heb ik de content met spam verwijderd en het beveiligingsprobleem verholpen door een verouderde plug-in te updaten.').</li>
    </ol>
  </li>
</ul>
<h4>4. Wachten tot de beoordeling is verwerkt</h4>
<ul>
  <li><strong>Verwerkingstijd voor malware-beoordelingen:</strong> Beoordelingen voor sites die zijn geïnfecteerd met malware, worden binnen enkele dagen verwerkt. Zodra de beoordeling is afgerond, is het antwoord beschikbaar in uw <strong>Berichten</strong> in Search Console.</li>
  <li><strong>Verwerkingstijd voor beoordelingen van sites gehackt met spam:</strong> Beoordelingen van sites die zijn gehackt met spam, worden binnen enkele weken verwerkt. Dit komt omdat spambeoordelingen soms handmatig moeten worden onderzocht of de gehackte pagina's geheel opnieuw moeten worden verwerkt. Als de beoordeling positief is, worden er in Beveiligingsproblemen geen categorieën voor hackingacties of voorbeelden van gehackte URL's meer weergegeven. </li>
  <li><strong>Verwerkingstijd voor phishing-beoordelingen:</strong> Het duurt ongeveer een dag om phishing-beoordelingen uit te voeren. Als het resultaat positief is, wordt de voor gebruikers zichtbare phishing-waarschuwing verwijderd en kan uw pagina opnieuw verschijnen in zoekresultaten.</li>
</ul>
<p>Als Google vindt dat uw site schoon is, worden waarschuwingen in browsers en zoekresultaten binnen 72 uur verwijderd.</p>
<p>Als Google vaststelt dat u het probleem niet heeft opgelost, worden in het rapport Beveiligingsproblemen in Search Console meestal meer voorbeelden van geïnfecteerde URL's weergegeven om u te helpen bij uw volgende onderzoek.
  Waarschuwingen voor malware of voor een site die is gehackt met spam, blijven zichtbaar in zoekresultaten en/of browsers om gebruikers te beschermen.</p>
<h4>Laatste stappen</h4>
<ul>
  <li><strong>Als uw beoordeling positief is,</strong> controleert u of uw site werkt zoals verwacht: pagina's worden correct geladen en u kunt op links klikken. We raden alle site-eigenaren aan het onderhouds- en veiligheidsplan uit <a href="clean_site">Uw site schoonmaken en bijhouden</a> te implementeren om hun site veilig te houden. Raadpleeg de volgende bronnen van <a href="https://www.stopbadware.org">StopBadware</a> voor meer informatie:
    <ul>
      <li><a href="https://www.stopbadware.org/prevent-badware-basics">Badware voorkomen: basisbeginselen</a></li>
      <li><a href="https://www.stopbadware.org/hacked-sites-resources">Extra bronnen: gehackte sites</a></li>
    </ul>
  </li>
  <li><strong>Als uw verzoek niet is goedgekeurd,</strong> controleert u uw site opnieuw op <a href="hacked_with_malware">malware</a> of <a href="hacked_with_spam">spam</a> en zoekt u nogmaals naar wijzigingen of nieuwe bestanden die de hacker heeft gemaakt. Ook kunt u de hulp inroepen van <a href="support_team">specialisten in uw ondersteuningsteam</a>.</li>
</ul>

</body></html>
