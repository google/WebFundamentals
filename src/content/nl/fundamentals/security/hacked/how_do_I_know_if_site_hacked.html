<html devsite><head>
  <title>Hoe weet ik of mijn site is gehackt?</title>
  <meta name="project_path" value="/web/fundamentals/_project.yaml"/>
  <meta name="book_path" value="/web/fundamentals/_book.yaml"/>
<meta name="devsite_continuous_localization_fp" value="0BnAuQOprSeodHMfIYMmq/xANYcQNA3KoE+YsYU0AtWHaYTDuDS8VMrRRGtvrq7FMcXWQdN5Hd3JAPNLQcUKrsC3AcAw3hOD3cl5nuK4pCiXQknA2VFRHTfz4kwfVqWvd8HGhtJSmZMBxAcZ2K+ChQ=="></meta><meta name="devsite_continuous_localization_translatable_html_file_type" value="source"></meta></head>
  <body>

<p>Volg deze stappen als het volgende van toepassing is:</p>
<ul>
<li>U bent gewaarschuwd door Google dat uw site is gehackt</li>
<li>U ziet een waarschuwing in de zoekresultaten dat uw site is gehackt of gecompromitteerd</li>
<li>U weet niet zeker of uw site daadwerkelijk is gehackt</li>
</ul>

<p>Als u niet zeker weet of uw site daadwerkelijk is gehackt of als u denkt dat uw site ten onrechte is gemarkeerd, begint u door uw site te registreren in <a href="https://www.google.com/webmasters/tools/home">Search Console</a>. Ga naar het gedeelte <a href="https://search.google.com/search-console/manual-actions">Handmatige acties</a> of <a href="https://www.google.com/webmasters/tools/security-issues">Beveiligingsproblemen</a> van Search Console en zoek naar voorbeeld-URL's waar Google heeft ontdekt dat uw site is gehackt.</p>

<p>Als u geen gehackte content kunt zien voor de in Search Console genoemde URL's, kan de gehackte content gebruikmaken van een techniek die <a href="//support.google.com/webmasters/answer/66355">cloaking</a> wordt genoemd.
  Cloaking maakt het opschonen van een site moeilijker door verschillende content aan verschillende soorten gebruikers te laten zien. Als u bijvoorbeeld naar een pagina op uw site gaat, zoals www.example.com/goedkope-medicijnen, ziet u mogelijk een pagina zonder content. Dit kan ertoe leiden dat u denkt dat er geen gehackte content op uw site staat. Wanneer een zoekmachine zoals Google echter naar www.example.com/goedkope-medicijnen gaat, ziet de zoekmachine spamwoorden en -links.</p>

<p>Als u uw site wilt controleren op cloaking, gebruikt u de <a href="https://support.google.com/webmasters/troubleshooter/6155978">Probleemoplosser voor gehackte sites</a>. Via de probleemoplosser doorloopt u een aantal tools zoals de zoekoperator <code class="notranslate l10n-notranslate">site:</code> en <a href="https://www.google.com/webmasters/tools/googlebot-fetch">Fetchen als Google</a> om eventuele gecloakte, gehackte content te achterhalen.</p>

<p>Nadat u uw pagina's heeft gecontroleerd en nog steeds denkt dat uw site ten onrechte is gemarkeerd, kunt u iets posten op de <a href="https://productforums.google.com/forum/#!forum/webmasters">Helpforums voor webmasters</a>. U kunt ook onze <a href="https://www.google.com/webmasters/hacked/">Hulpgids voor webmasters voor gehackte sites</a> raadplegen om uw site op te schonen.</p>



</body></html>
