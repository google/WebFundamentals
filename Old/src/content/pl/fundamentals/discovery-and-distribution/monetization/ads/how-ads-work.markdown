---
title: "Jak działają reklamy"
description: "Ogólnie mówiąc, udostępniasz w swojej witrynie miejsca na reklamę (nazywane zasobami reklamowymi). Reklamodawcy licytują, by wyświetlać w tych miejscach reklamy &ndash; najwyższa stawka wygrywa. Gdy użytkownicy je klikają, otrzymujesz płatność."
updated_on: 2014-07-31
key-takeaways:
  tldr: 
    - "Wybierz platformę reklamową, która najbardziej pasuje do Twojej witryny. Zalecamy <a href='http://www.google.com/adsense/start/'>platformę AdSense</a> w przypadku większości witryn oraz <a href='http://www.google.com/doubleclick/publishers/'>platformę DoubleClick</a> w przypadku tych, które mają własne zespoły reklamowe."
    - "Reklamy są najskuteczniejsze wtedy, gdy dobrze integrują się z witryną, a ich kolory, treść, rozmiar i położenie pozytywnie wpływają na wrażenia użytkownika." 
    - "Użytkownicy klikają reklamy związane z treściami, których szukają. Przeczytaj, jak działa kierowanie reklam, by zmaksymalizować swoje przychody."
notes:
  placement:
    - "Znajomość sposobu działania kierowania reklam pomaga zmaksymalizować przychody."
  targeting:
    - "Jeśli chcesz wyświetlać reklamy związane z konkretnymi tematami, umieść na stronach pełne zdania i akapity na te tematy."
---

<p class="intro">
  Ogólnie mówiąc, udostępniasz w swojej witrynie miejsca na reklamę (nazywane zasobami reklamowymi). Reklamodawcy licytują, by wyświetlać w tych miejscach reklamy &ndash; najwyższa stawka wygrywa. Gdy użytkownicy je klikają, otrzymujesz płatność.
</p>

Ten przewodnik zawiera podstawowe informacje o działaniu reklam. Aby dowiedzieć się więcej, skorzystaj z Centrów pomocy <a href="https://support.google.com/adsense/answer/181947">Google AdSense</a> i <a href="https://support.google.com/dfp_sb/?utm_medium=et&utm_source=dfp_sb_support_tab&utm_campaign=dfp_sb#topic=13148">Google DoubleClick</a>.

{% include shared/toc.liquid %}

{% include shared/takeaway.liquid list=page.key-takeaways.tldr %}

## Wybór platformy reklamowej najbardziej pasującej do witryny

Jest wiele dostępnych platform do wyświetlania reklam i warto zastanowić się nad wyborem tej właściwej. W przypadku większości witryn zalecamy [platformę Google AdSense](http://www.google.com/adsense/start/) &ndash; jest bezpłatna i może działać niemal w każdej witrynie. Jeśli witryna ma własny zespół reklamowy, najlepiej skorzystać z [platformy DoubleClick](https://www.google.com/doubleclick/publishers/).

### AdSense

Google AdSense to bezpłatny, prosty sposób zarabiania na witrynie dowolnej wielkości dzięki wyświetlaniu kierowanych reklam. AdSense na podstawie automatycznego kierowania pokazuje reklamy, które mogą zainteresować Twoich użytkowników. Nie musisz zarządzać zasobami reklamowymi ani relacjami z reklamodawcami &ndash; w AdSense od razu masz automatyczny dostęp do ogromnego źródła ofert reklamowych.

AdSense udostępnia też narzędzia, dzięki którym odniesiesz sukces, na przykład:

* Uniwersalne [narzędzia do zmiany](https://support.google.com/adsense/answer/160374) wyglądu i stylu reklam.
* [Narzędzia do monitorowania i optymalizowania](https://support.google.com/adsense/answer/2973289) skuteczności reklam.
* [Narzędzia do zarządzania](https://support.google.com/adsense/answer/2569265) płatnościami.

Oprócz tego AdSense umożliwia wybieranie różnych rozmiarów i formatów reklam, w tym [reklam elastycznych](https://support.google.com/adsense/answer/3213689), które wyświetlają się w odpowiednich rozmiarach na elastycznych stronach.


### DoubleClick for Publishers

DoubleClick for Publishers to platforma do zarządzania reklamami, która ułatwia sprzedaż, planowanie, udostępnianie i pomiary zasobów reklamowych w witrynie. Wszystkie lub niektóre zasoby reklamowe w witrynie można zarezerwować na reklamy uzyskane przez własny, wyspecjalizowany zespół sprzedaży usług reklamowych lub pochodzące z takich serwisów aukcyjnych jak AdSense czy AdExchange.

## Pełne wykorzystanie możliwości reklamowych

### Miejsce docelowe reklamy
Umieszczaj reklamy tam, gdzie są dobrze widoczne, ale nie rozpraszają uwagi użytkownika. 

<img src="images/mobile_ads_placement.png" alt="Typowe przykłady rozmieszczenia reklam mobilnych">

Na przykład reklamy 320 &times; 100 pikseli mogą znaleźć się wśród pozycji na liście, a reklamy 300 &times; 250 pikseli &ndash; w artykułach. Dłuższe treści mogą zawierać kombinację różnych reklam. Szczegółowe informacje znajdziesz w artykule [Sprawdzone metody związane z miejscami docelowymi reklamy](https://support.google.com/adsense/answer/1282097) w pomocy AdSense. 

### Rozmiar reklamy
Największe możliwości dają elastyczne reklamy. Ich rozmiar automatycznie dostosowuje się do urządzenia użytkownika. 

<img src="images/ad-ss-600.png" 
  srcset="images/ad-ss-1200.png 1200w, 
          images/ad-ss-900.png 900w,
          images/ad-ss-600.png 600w, 
          images/ad-ss-300.png 300w" 
  alt="Przykładowa strona z reklamami na komputerze i urządzeniu mobilnym">

Jeśli potrzebujesz reklam o statycznym rozmiarze, przeczytaj [Przewodnik po rozmiarach reklam](https://support.google.com/adsense/answer/6002621).


### Typ reklamy
Aby mieć jak najwięcej dostępnych zasobów reklamowych, wybierz zarówno reklamy tekstowe, jak i displayowe.

<img src="images/mobileimage.png">

### Styl reklamy
W wielu przypadkach możesz decydować o rodzaju i rozmiarze czcionek oraz kolorach reklam tekstowych. Wybierz style, które pasują do wyglądu witryny lub z nim kontrastują. 

<img src="images/mobiletext_withcolor.png">

Na przykład możesz zmienić kolor tekstu adresu URL, dzięki czemu użytkownicy dokładnie zobaczą, dokąd prowadzi link.


## Jak reklamy są kierowane
Google AdSense automatycznie wyświetla reklamy [kierowane na Twoje treści lub odbiorców](https://support.google.com/adsense/answer/9713).
Sposobów jest kilka:

* **Treści i język** &ndash; użytkownicy widzą reklamy, które pasują do treści i języka w witrynie.
* **Miejsce docelowe** &ndash; reklamodawcy mogą kierować reklamy do witryn, w których jednostki reklamowe są w odpowiednich miejscach i pasują do określonego rozmiaru reklam przeznaczonych na urządzenia docelowe.
* **Zainteresowania użytkownika** &ndash; witryna i reklamodawcy mogą kierować reklamy do konkretnych grup użytkowników, np. miłośników sportu.


## Jak reklamy są wybierane
Wybór reklam wyświetlanych na Twoich stronach i określanie stawek, które za nie otrzymasz, odbywa się na [aukcji reklam](https://support.google.com/adsense/answer/160525). Na tradycyjnej aukcji zainteresowani licytujący podają maksymalną cenę, którą chcą zapłacić za konkretny produkt. Podobnie aukcja reklam pozwala reklamodawcom podać cenę, którą chcą zapłacić za wyświetlenia lub kliknięcia reklam na stronach z AdSense.


